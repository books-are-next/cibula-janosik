<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>janosik-15</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="janosik-15" xml:lang="cs-CZ">
		<div class="Z-kladn--textový-r-meček">
			<p id="_idParaDest-14" class="MLP_uroven2_kapitola ParaOverride-1">14</p>
			<p class="MLP_text_bez1radku ParaOverride-1">Jeli celou noc. Přejeli Turec, vyhýbali se dědinám a&#160;kastelům. Teprve když vrchy začaly klesat ke Hričovu a&#160;k&#160;údolí Váhu, který se tu stáčel velkým obloukem, zastavili na malé mýtině, postavili varty a&#160;odpočívali. Ještě před prvním svítáním vyrazili dál a&#160;pod Kotešovou přebrodili řeku. Utábořili se až vysoko v&#160;lesích na druhé straně Váhu.</p>
			<p class="MLP_text ParaOverride-1">Někde v&#160;údolí pod nimi ležela Bytča. Uhorčík si trochu zavzpomínal, ale potom mávl rukou a&#160;zadíval se k&#160;nekonečným lesním hřbetům Javorníků.</p>
			<p class="MLP_text ParaOverride-1">„Tady jsem doma,“ svěřil se Jurajovi. „Nic lepšího si člověk nemůže přát. Lesy bez konce, hory a&#160;doliny, tu a&#160;tam uhlířská bouda anebo pastvina se salaší. Když bylo zle, couvli jsme do kysuckých lesů, a&#160;jako když oblázek do vody hodíš. Chytej si skřivana v&#160;povětří, rybu ve vodě. Projdeš lesy a&#160;hory a&#160;vynoříš se na druhém konci, kdo by tě tam čekal?“</p>
			<p class="MLP_text ParaOverride-1">„A&#160;co v&#160;zimě?“ zeptal se Jánošík. Uhorčík se zasmál.</p>
			<p class="MLP_text ParaOverride-1">„Naposled popijeme někde v&#160;krčmě, zazpíváme si&#160;– a&#160;kam se rozejdeme? Na Polsko, na Kysuce, na Těšín. Zjara se pak sejdeme znovu v&#160;těch našich zelených komorách. Třeba už ne všichni, někdo se už nevrátí, ale jedni odejdou, jiní přijdou. Jenom musíš vědět, koho chceš přibrat, a&#160;vážit dlouho a&#160;dobře“</p>
			<p class="MLP_text ParaOverride-1">Ostatní členové družiny ožili stejně jako jejich kapitán. Skoro všichni pocházeli z&#160;Kysuc: z&#160;Dlhého Pole, z&#160;Turzovky, z&#160;Dunajova, z&#160;Krásna. Ani ti, co zbývali, neměli domů daleko: na Těšín a&#160;na Moravu to bylo jen skok a&#160;do Polska, co by kamenem dohodil.</p>
			<p class="MLP_text ParaOverride-1">Uhorčík byl ve svém živlu, Juraj ho ještě neviděl tak veselého, smál se a&#160;žertoval od rána do večera, věděl tady v&#160;kopcích o&#160;každé studánce, o&#160;každé pěšině. Dvakrát či třikrát přespali na salaších, valachové Uhorčíka znali a&#160;vítali ho s&#160;otevřenou náručí; nad ohněm si upekli ovci nebo dvě, seděli a&#160;zpívali, Uhorčíkovy dudy vyhrávaly vždycky až do rána.</p>
			<p class="MLP_text ParaOverride-1">Jánošík si však brzy uvědomil, že žádné to setkání není náhodné: pochopil, že Uhorčík mu ukazuje místa, kde najde vždycky přátele a&#160;kamarády, že ho chce seznámit s&#160;lidmi, kteří jsou s&#160;družinou v&#160;trva­lém spojení. Zásobovali ji střelným prachem, jídlem i&#160;zprávami.</p>
			<p class="MLP_text ParaOverride-1">Už jim zase zbývali jen Šipošovi koně a&#160;také náklad byl o&#160;poznání lehčí: aspoň polovinu sukna Uhorčík rozdal po Kysucích a&#160;Löwenburgovi koně zůstali porůznu ve stodolách, v&#160;mlýnech a&#160;na salaších. Peníze z&#160;měšce si spravedlivě rozdělili, něco si nechali, něco rozdali.</p>
			<p class="MLP_text ParaOverride-1">Léto už bylo dávno pryč a&#160;zima se hlásila prvními ranními mrazíky.</p>
			<p class="MLP_text ParaOverride-1">Jednoho dne překročili nejvyšší hřebeny vrchů, za Beskydem se stočili k&#160;severu a&#160;zastavili na okraji širokých pastvin. Rozdělali oheň. Večery a&#160;noci už byly chladné, říjen se nakláněl ke konci, v&#160;údolích ležela po ránu nad vodou studená mlha a&#160;slunce ji někdy nestačilo rozptýlit ani do poledne.</p>
			<p class="MLP_text ParaOverride-1">Hřáli se u&#160;ohně a&#160;Uhorčík láteřil.</p>
			<p class="MLP_text ParaOverride-1">„Kdyby ten tlustý kupec ze Žiliny vezl i&#160;plátno, mohli jsme už dávno mít po starostech! Ze sukna košili neušiješ, i&#160;kdyby sis prsty rozpíchal!“</p>
			<p class="MLP_text ParaOverride-1">Chlapci se smáli.</p>
			<p class="MLP_text ParaOverride-1">„A&#160;co chceš teď dělat?“ zeptal se Jánošík.</p>
			<p class="MLP_text ParaOverride-1">„Zejtra je v&#160;Jablunkově trh,“ řekl Uhorčík. „Ještě za tmy se sjíždějí pláteníci do města, chudí plátýnkáři i&#160;bohatí kupci, jedni pěšky, jiní na vozech.“</p>
			<p class="MLP_text ParaOverride-1">„Počkáme si na ně jako na Šipoše,“ přikývl Huncaga.</p>
			<p class="MLP_text ParaOverride-1">Uhorčík zavrtěl hlavou.</p>
			<p class="MLP_text ParaOverride-1">„To dost dobře nejde. Na cestách bude plno vozů a&#160;lidí. Než složíme náklad, může se k&#160;tomu někdo připlést a&#160;bude zle.“</p>
			<p class="MLP_text ParaOverride-1">„Povídal jsi,“ uvažoval Huncaga, „že bude ještě tma. Co když popadneme toho nepravého?“</p>
			<p class="MLP_text ParaOverride-1">Uhorčík se díval do ohně.</p>
			<p class="MLP_text ParaOverride-1">„Uděláme to jinak.“</p>
			<p class="MLP_text ParaOverride-1">Sesedli se k&#160;němu a&#160;Uhorčík jim vylíčil svůj plán.</p>
			<p class="MLP_text ParaOverride-1">„Dole v&#160;dědině je plno pláteníků. Většinou to jsou chudáci, ale taky je tam jeden pěkný neřád, vykupuje plátno od těch malých a&#160;dře je z&#160;kůže zaživa. Chalupu má na konci vesnice. Tam, co jsou grapy za potokem, rozděláme veliký oheň. Ale musí vzplanout rychle a&#160;hořet jako vatra. Huncaga půjde se mnou a&#160;dá znamení. Ostatní počkají dole na cestě.“</p>
			<p class="MLP_text ParaOverride-1">„A&#160;k&#160;čemu oheň?“ zeptal se Chlastiak.</p>
			<p class="MLP_text ParaOverride-1">„Co uděláš,“ zeptal se Uhorčík, „když uprostřed noci začne v&#160;dědině hořet?“</p>
			<p class="MLP_text ParaOverride-1">„Podle toho, u&#160;koho hoří. Buď se obrátím na druhý bok, anebo běžím pro vodu.“</p>
			<p class="MLP_text ParaOverride-1">„A&#160;právě toho musíme využít,“ řekl Uhorčík. Potom jim rozdělil úkoly a&#160;brzy nato už všichni mířili ke spící dědině.</p>
			<p class="MLP_text ParaOverride-1">Na stráň za prostředními chalupami nanosili z&#160;lesa suché klestí. U&#160;hromady zůstal jenom Ondruš, ostatní se vytratili k&#160;dřevěnicím při cestě.</p>
			<p class="MLP_text ParaOverride-1">Byly dvě hodiny s&#160;půlnoci, když se na dvou či třech dvorech začal probouzet život. Ozvaly se hlasy, zaskřípaly dveře, zacinkaly postroje koní. V&#160;chalupě na konci vesnice se otevřela těžká vrata a&#160;na cestu vyjel naložený vůz. Téměř současně zakrákal z&#160;lísek proti dvoru havran a&#160;krátce nato se rozlila po obloze červená zář. Někdo vykřikl: „Hoří!“</p>
			<p class="MLP_text ParaOverride-1">Vesnice se rychle probouzela, chlapi vybíhali z&#160;chalup a&#160;utíkali k&#160;ohni. Všude křik, dupot, vzrušené hlasy. Těžký vůz dojel doprostřed vsi, na kozlíku seděl kočí a&#160;kupec, teď už viděli, jak plameny šlehají vysoko k&#160;nebi.</p>
			<p class="MLP_text ParaOverride-1">Zastavili.</p>
			<p class="MLP_text ParaOverride-1">„U&#160;koho to jenom je?“ zeptal se kupec. „Štěstí že je to od nás tak daleko.“</p>
			<p class="MLP_text ParaOverride-1">„A&#160;co když se zvedne vítr?“ zeptal se vozka.</p>
			<p class="MLP_text ParaOverride-1">Seskočili a&#160;rozběhli se mezi chalupami do stráně. Ze tmy se vynořilo několik nenápadných postav. Někde se rozkřičela poplašená sojka, ale nikdo si toho nevšímal. U&#160;ohně se míhaly stíny vesničanů.</p>
			<p class="MLP_text ParaOverride-1">Netrvalo dlouho a&#160;v&#160;kopřivách nad cestou se ozvalo láteření.</p>
			<p class="MLP_text ParaOverride-1">„Kdo to jen mohl zapálit?“ zlobil se kupec. „Hromada klestí. Takové hloupé šprýmy! Zdrželi jsme se zbytečně!“</p>
			<p class="MLP_text ParaOverride-1">„Dojdeme včas, pane,“ uklidňoval ho vozka. „Když si pospíšíme, budeme v&#160;Jablunkově ještě před úsvitem. Není to přece tak daleko“</p>
			<p class="MLP_text ParaOverride-1">Došli na cestu. Kupec se náhle zastavil a&#160;tupě se díval před sebe. Vůz byl prázdný. Kupec se vzpamatoval, zalapal po dechu a&#160;rozkřičel se, až mu hlas přeskakoval:</p>
			<p class="MLP_text ParaOverride-1">„Okradli mě! Všechno mi ukradli! Udělali ze mě žebráka!“</p>
			<p class="MLP_text ParaOverride-1">Tou dobou už byli chlapci daleko v&#160;lese. Na malé mýtině složili balíky do trávy. Kdesi za nimi dohasínala červená zář.</p>
			<p class="MLP_text ParaOverride-1">Uhorčík prohlížel kořist.</p>
			<p class="MLP_text ParaOverride-1">„Ručníky, prostěradla, ubrusy. A&#160;kde je plátno?“</p>
			<p class="MLP_text ParaOverride-1">„Máš pěknou výbavu,“ smál se Huncaga. „Vyšívanou. Nevěsta bude mít radost!“</p>
			<p class="MLP_text ParaOverride-1">„A&#160;co košile?“ zlobil se Uhorčík. „Mám se ženit v&#160;ručníku?“</p>
			<p class="MLP_text ParaOverride-1">Chlapci se plácali do stehen, smáli se, Moravčík si uvázal přes čelo bílý ubrus jako svatební závoj a&#160;tancoval kolem hromady balíků. Uhorčík zamračeně přemýšlel, pak se rozkřikl:</p>
			<p class="MLP_text ParaOverride-1">„Odnést všechno do houští! Musíme zpátky na cestu a&#160;počkat si, až někdo pojede s&#160;plátnem!“</p>
			<p class="MLP_text ParaOverride-1">Ukryli balíky do hustého mlází. O&#160;něco později už čekali v&#160;zátočině za vesnicí. Místo bylo příhodné, cesta tady tvořila táhlý zákrut, po obou stranách se černal smrkový les. Před nimi přešlo několik mužů s&#160;nevelkými balíky na rameni. Uhorčík jen vždycky zavrtěl hlavou. Potom se ozvalo drkotání dřevěného vozu. Kapitán se předklonil, jako by nevěřil svým očím.</p>
			<p class="MLP_text ParaOverride-1">Dole pod nimi se objevil vůz, který před chvílí tak rychle vyložili. Na kozlíku seděl kupec, kočí vedle něho neustále pobízel koně.</p>
			<p class="MLP_text ParaOverride-1">„Naložil, co mu doma zbylo,“ zašeptal Uhorčík, „a jede znovu! Nedá si ten trh ujít. Dobrá, bude mít, co chtěl. Lakota je špatná vlastnost a&#160;zasluhuje trest.“</p>
			<p class="MLP_text ParaOverride-1">Jánošík mu položil ruku na rameno.</p>
			<p class="MLP_text ParaOverride-1">„Počkej, kapitáne,“ řekl tiše. „Něco mě napadlo. Zkusím to jinak.“</p>
			<p class="MLP_text ParaOverride-1">Uhorčík se na něj ze strany podíval přimhouřenýma očima.</p>
			<p class="MLP_text ParaOverride-1">„Půjdu sám,“ pokračoval Jánošík. „Stačí, když mě budete sledovat lesem a&#160;dáte trochu pozor.“</p>
			<p class="MLP_text ParaOverride-1">„Já rozhoduju,“ řekl Uhorčík.</p>
			<p class="MLP_text ParaOverride-1">Jánošík mlčel.</p>
			<p class="MLP_text ParaOverride-1">Uhorčík sledoval pohledem vůz, dokud nezmizel v&#160;zátočině. Muži se udiveně dívali na svého kapitána.</p>
			<p class="MLP_text ParaOverride-1">„Tak dobrá,“ řekl Uhorčík. „Ukaž, co umíš.“</p>
			<p class="MLP_text ParaOverride-1">Jánošík se usmál a&#160;zmizel v&#160;houští.</p>
			<p class="MLP_text ParaOverride-1">Nadběhl si lesem, vystoupil na cestu a&#160;pomalu kráčel k&#160;Jablunkovu. Za malou chvíli zaslechl za sebou drkotání dřevěných kol. Když už byl vůz za ním, obrátil se.</p>
			<p class="MLP_text ParaOverride-1">Kupec ho nevraživě pozoroval z&#160;kozlíku.</p>
			<p class="MLP_text ParaOverride-1">„Pane,“ řekl Jánošík a&#160;uctivě sundal široký černý klobouk. „Po­spíchám na trh do Jablunkova, rád bych koupil trochu plátna na košile. Nemůžeš mě vzít aspoň kus cesty?“</p>
			<p class="MLP_text ParaOverride-1">„Táhni po svých,“ odbyl ho kupec.</p>
			<p class="MLP_text ParaOverride-1">„Ohlídám ti náklad,“ nabídl se Jánošík a&#160;kráčel rychle podle vozu. „Když budeš chtít, pomůžu ti ho i&#160;složit.“</p>
			<p class="MLP_text ParaOverride-1">Kupec si ho prohlížel, škaredil se, pak přikývl.</p>
			<p class="MLP_text ParaOverride-1">„Dobrá, vylez nahoru. Všude je plno všelijaké holoty žebrácké, zlodějské, aspoň mi to pohlídáš. Nakládali jsme narychlo a&#160;pospícháme.“</p>
			<p class="MLP_text ParaOverride-1">„Neboj se,“ řekl Jánošík, „postarám se ti o&#160;to dobře.“ Vyhoupl se na vůz a&#160;posadil se vzadu na balíky. „Copak vezeš?“</p>
			<p class="MLP_text ParaOverride-1">„Plátno, jak jinak? Co jsem se jen nastaral, než jsem dal tohle všechno dohromady! S&#160;každým mizerným plátýnkářem se hrdlit o&#160;pár grošů, a&#160;ještě člověka okradou!“</p>
			<p class="MLP_text ParaOverride-1">„Na každého jednou dojde,“ ubezpečil ho Jánošík. „A&#160;každý zloděj nakonec zapláče.“</p>
			<p class="MLP_text ParaOverride-1">„Kéž bys tak měl pravdu,“ povzdechl si kupec.</p>
			<p class="MLP_text ParaOverride-1">Cesta byla kamenitá, kola poskakovala ve výmolech, opodál v&#160;lese hučel potok, přeplněný podzimními dešti. Drkotání vozu se rozléhalo mezi stráněmi.</p>
			<p class="MLP_text ParaOverride-1">Jánošík si začal zpívat. Pak natáhl nohu a&#160;opatrně shodil jeden balík. Nic se nestalo. Shodil druhý a&#160;třetí a&#160;pak ještě jeden. Vůz drkotal dál. Kupec seděl jako hromádka neštěstí a&#160;byl zabrán do svých neveselých myšlenek. Pak ho napadlo, že pocestný na voze je už dlouho zticha.</p>
			<p class="MLP_text ParaOverride-1">„Odkud jsi?“ zeptal se.</p>
			<p class="MLP_text ParaOverride-1">Nikdo mu neodpověděl. Kupec se ohlédl a&#160;vytřeštil oči. Vůz byl poloprázdný, vysoký a&#160;urostlý mladík v&#160;širokém klobouku zmizel.</p>
			<p class="MLP_text ParaOverride-1">O&#160;něco později prohlížel Uhorčík kořist. Tentokrát se tvářil spokojeně. Plátno, samé plátno! Bílé i&#160;zelené, tenké jako hedváb.</p>
			<p class="MLP_text ParaOverride-1">„Dobře jsi to provedl,“ pochválil Jánošíka. „Moc dobře!“</p>
			<p class="MLP_text ParaOverride-1">Část kořisti ukryli pro kamarády a&#160;pomocníky na salaších i&#160;v&#160;osamělých chalupách, část zůstala Uhorčíkovi na svatbu. Šipošovo sukno, které zbylo, prodal Uhorčík druhého dne svému překupníkovi na druhé straně Beskydu. Překupník se jmenoval Stoliga. Dlouho mnul sukno v&#160;prstech a&#160;uznale pokyvoval hlavou.</p>
			<p class="MLP_text ParaOverride-1">„Černá anglija, to je dobrá věc!“ A&#160;vyplatil jim slušnou hromádku, každému sedmnáct zlatých.</p>
			<p class="MLP_text ParaOverride-1">Potom naložili na záda plátno, a&#160;když se zešeřilo, zavedl je Uhorčík do sousední vesnice. Zabušili na dveře chalupy až na konci dědiny. Otevřel jim drobný hubený mužíček.</p>
			<p class="MLP_text ParaOverride-1">„To je krejčí Martínek,“ řekl Uhorčík a&#160;objal se s&#160;ním.</p>
			<p class="MLP_text ParaOverride-1">„Martínku, neseme ti práci!“</p>
			<p class="MLP_text ParaOverride-1">Hodili na podlahu balíky plátna. Krejčí si prohlížel plátno v&#160;mihotavém světle loučky. Spokojeně pokyvoval hlavou.</p>
			<p class="MLP_text ParaOverride-1">„Dobré plátýnko, něco vydrží. Ale co já s&#160;tím?“</p>
			<p class="MLP_text ParaOverride-1">„Z&#160;toho zeleného ušiješ každému košili. A&#160;pěknou. Nejlepší, jakou svedeš! Bílé si můžeš nechat.“</p>
			<p class="MLP_text ParaOverride-1">„Copak tady můžu šít tolik košil?“ zhrozil se krejčí. „Každou chvíli sem někdo přijde.“</p>
			<p class="MLP_text ParaOverride-1">Uhorčík se nedal vyvést z&#160;klidu.</p>
			<p class="MLP_text ParaOverride-1">„Ale my ty košile nutně potřebujeme.“</p>
			<p class="MLP_text ParaOverride-1">„Povídám, že tady to nejde.“</p>
			<p class="MLP_text ParaOverride-1">„Dobrá, tak to půjde jinde. Můžeš se na pár dní ztratit z&#160;chalupy? Každou chvíli chodíš do města, brousíš po každém trhu široko daleko, nikomu to nebude nápadné.“</p>
			<p class="MLP_text ParaOverride-1">„Možná by to šlo,“ připustil Martínek. „Ale jen na tři nebo čtyři dny.“</p>
			<p class="MLP_text ParaOverride-1">„Tak je rozhodnuto. Pojď s&#160;námi, zavedu tě někam, kde tě nikdo hledat nebude. Chlapci, seberte to zelené plátno a&#160;jdeme!“</p>
			<p class="MLP_text ParaOverride-1">„Teď hned?“ vylekal se Martínek.</p>
			<p class="MLP_text ParaOverride-1">„A&#160;kdy jindy?“</p>
			<p class="MLP_text ParaOverride-1">Za chvíli byli zase v&#160;lese. Martínek mezi nimi klopýtal, zakopával o&#160;kořeny, nebyl na takové noční putování zvyklý. Za svítání dorazili k&#160;osamělé chalupě vysoko ve stráni.</p>
			<p class="MLP_text ParaOverride-1">Otevřel jim ramenatý pořízek s&#160;kulatou tváří a&#160;s&#160;modrýma očima.</p>
			<p class="MLP_text ParaOverride-1">„Tak tohle je Rafaj,“ řekl Uhorčík Jánošíkovi. „Někdy mi připadá, že je důležitější než kapitán. Nosí nám prach do smluvených skrýší, a&#160;když je potřeba, sežene i&#160;pistole. Čert ví, kam na ně chodí, ale to nás nemusí zajímat.“</p>
			<p class="MLP_text ParaOverride-1">Rafaj se škaredil. „A&#160;cože jsi přivedl celý regiment?“ Rozhlédl se, chlapců byla plná světnice.</p>
			<p class="MLP_text ParaOverride-1">„Však se dlouho nezdržíme. Necháš si tady jen Martínka, potřebuje nás trochu zkrášlit. Spíchne nám tu košile.“</p>
			<p class="MLP_text ParaOverride-1">„A&#160;k&#160;čemu ta paráda?“ zasmál se Rafaj. „Budeš se snad ženit?“</p>
			<p class="MLP_text ParaOverride-1">„Náhodou jsi uhádl,“ řekl Uhorčík. „Taková pěkná hubatá vdova s&#160;dcerou. A&#160;teď zase půjdeme. Vrátíme se za tři dny. Stačí to?“</p>
			<p class="MLP_text ParaOverride-1">„Když budu šít ve dne v&#160;noci,“ řekl krejčí nešťastně, „tak to můžu za čtyři dny stihnout. Ještě si vás všechny poměřím.“</p>
			<p class="MLP_text ParaOverride-1">Vzal provázek, změřil chlapce a&#160;udělal si na provázku uzlíky. Dal se hned do díla. Ani si nevšiml, kdy odešli.</p>
			<p class="MLP_text ParaOverride-1">Za čtyři dny byly košile hotové. Zbojníci se rozloučili s&#160;krejčím i&#160;s&#160;Rafajem a&#160;ztratili se v&#160;lese.</p>
			<p class="MLP_text ParaOverride-1">Na palouku za lesem se rozdělili. Jánošík s&#160;Ondrušem doprovázeli Uhorčíka na svatbu, ostatní zamířili k&#160;Těšínu, aby se pod Huncagovým vedením poohlédli po nějakém panském zlaťáku, protože zima se kvapem blížila.</p>
			<p class="MLP_text ParaOverride-1">Svatba byla slavná, černooká nevěsta jen zářila, celá vesnice obdi­vovala výbavu, vyšívané ručníky, bělounká prostěradla, barevné ubrusy, hnědou a&#160;černou angliju. Cikáni hráli, a&#160;když zmoženi padli pod stůl, vzal ženich gajdy a&#160;vyhrával svatebčanům až do rána.</p>
			<p class="MLP_text ParaOverride-1">Dva dny po svatbě čekal Uhorčík s&#160;Jánošíkem v&#160;lese na kamarády. Bylo chladno, drobně poletoval sníh. Přišli s&#160;prvním soumrakem, smutní a&#160;skleslí. Uhorčík na první pohled viděl, že se přihodilo něco zlého. Rychlým pohledem přehlédl skupinu.</p>
			<p class="MLP_text ParaOverride-1">„Gavlov?“ zeptal se tiše.</p>
			<p class="MLP_text ParaOverride-1">Chlapci mlčeli.</p>
			<p class="MLP_text ParaOverride-1">„Tak tedy Gavlov, Polák… Chytili ho?“</p>
			<p class="MLP_text ParaOverride-1">„Zastřelili,“ řekl chraptivě Huncaga. „Obskočili jsme za Těšínem jednoho panáčka, ani se moc nebránil, dal nám měšec a&#160;byl rád, že z&#160;toho vyvázl se zdravou kůží. Gavlov měl blízko domů, chtěl se podívat na rodinu. Čekali jsme v&#160;lese, ale nepřisel.“</p>
			<p class="MLP_text ParaOverride-1">„Tak jak víte, že se mu něco stalo?“</p>
			<p class="MLP_text ParaOverride-1">„Šel jsem v&#160;noci za ním. Jeho žena mi to řekla. Někdo ho viděl, chytili ho doma v&#160;komoře. Bránil se, vyskočil oknem, ale střelili po něm.“</p>
			<p class="MLP_text ParaOverride-1">Kolem ohně bylo ticho. Jánošík si představoval hubeného tichého Poláka s&#160;knírkem pod nosem, jak pobíhal na palouku pod Strečnem a&#160;chytal rozběhlé koně, jak se smál, křičel a&#160;výskal.</p>
			<p class="MLP_text ParaOverride-1">„Ty zlaťáky,“ řekl Huncaga, „ty jsme dali jeho ženě.“</p>
			<p class="MLP_text ParaOverride-1">Uhorčík přikývl.</p>
			<p class="MLP_text ParaOverride-1">„Dobře jste udělali.“</p>
			<p class="MLP_text ParaOverride-1">Mraky na obloze se začaly trhat, nad lesem vyplul veliký úplněk. Oheň tiše praskal.</p>
			<p class="MLP_text ParaOverride-1">Uhorčík se vytrhl ze zamyšlení.</p>
			<p class="MLP_text ParaOverride-1">„Tak, chlapci, dnes se rozloučíme. Zima je tady. Zbojník nemá na truchlení čas. S&#160;tím musíme počítat všichni. Kdo ví, kde pro koho roste hruška s&#160;provázkem na konci. A&#160;na Gavlova nezapomeneme. Až vás zase povede cesta k&#160;Těšínu, stavte se u&#160;jeho vdovy.“</p>
			<p class="MLP_text ParaOverride-1">Vstal.</p>
			<p class="MLP_text ParaOverride-1">„Gavlov měl rád veselé písničky. Určitě by nebyl rád, kdyby nás tu viděl truchlit a&#160;vzdychat.“</p>
			<p class="MLP_text ParaOverride-1">Sáhl po gajdách a&#160;spustil, písnička se mu však lámala smutkem a&#160;steskem. Položil gajdy do trávy.</p>
			<p class="MLP_text ParaOverride-1">„Chlapci, je čas, abyste si zvolili nového kapitána.“</p>
			<p class="MLP_text ParaOverride-1">Zbojníci zvedli hlavy.</p>
			<p class="MLP_text ParaOverride-1">„A&#160;co jste čekali? Myslíte, že budu chodit na zboj s&#160;nevěstou a&#160;dcerou?“</p>
			<p class="MLP_text ParaOverride-1">„A&#160;co tvoje přísaha?“ zeptal se Huncaga. „Zbojnická přísaha se zpátky vzít nedá.“</p>
			<p class="MLP_text ParaOverride-1">„Já ji taky zpátky neberu. Budu vám pomáhat.“</p>
			<p class="MLP_text ParaOverride-1">Zdvihl znovu gajdy a&#160;chvíli tiše hrál, jakoby sám pro sebe. Pak řekl:</p>
			<p class="MLP_text ParaOverride-1">„Jak by se vám zamlouval Terchovan? Na vojně se naučil ledacos, co se mu bude hodit.“</p>
			<p class="MLP_text ParaOverride-1">První se ozval Chlastiak.</p>
			<p class="MLP_text ParaOverride-1">„Budeš nám chybět. Ale vybral jsi dobře.“</p>
			<p class="MLP_text ParaOverride-1">„Zkoušku!“ vykřikl Vrábel. „Souhlasíme, ale chceme zkoušku.“</p>
			<p class="MLP_text ParaOverride-1">Uhorčík se podíval na Jánošíka.</p>
			<p class="MLP_text ParaOverride-1">„Podle starého zvyku musí nový kapitán složit zkoušku odvahy, zručnosti a&#160;síly. Zkoušku odvahy už jsi složil pod Strečnem, na Bytči a&#160;na Beskydu. Teď musíš prokázat, jak jsi zručný.“</p>
			<p class="MLP_text ParaOverride-1">Obrátil se k&#160;Huncagovi.</p>
			<p class="MLP_text ParaOverride-1">„Hunčíku, valašku!“</p>
			<p class="MLP_text ParaOverride-1">Huncaga vstal, potěžkal valašku v&#160;ruce a&#160;rozhlédl se. Na okraji mýtiny stála proti nebi štíhlá osamělá jedle.</p>
			<p class="MLP_text ParaOverride-1">„Ta větev dole,“ řekl Huncaga.</p>
			<p class="MLP_text ParaOverride-1">Rozkročil se, zdvihl valašku nad hlavu a&#160;roztočil ji v&#160;krátkých obloucích, které se bez přestání zrychlovaly. Pak valaška zasvištěla vzduchem a&#160;uťala větev těsně u&#160;kmene.</p>
			<p class="MLP_text ParaOverride-1">„A&#160;teď ty.“</p>
			<p class="MLP_text ParaOverride-1">Jánošík vstal. Ukázal na druhý konec mýtiny. Stál tam vysoký smrk, jeho špička se rýsovala přímo proti kulatému měsíci. Byla trochu šikmá, jak ji ohnula váha šišek.</p>
			<p class="MLP_text ParaOverride-1">„Troufáš si,“ řekl Uhorčík. „Není to trochu daleko?“</p>
			<p class="MLP_text ParaOverride-1">Jánošík neodpověděl. Zvedl z&#160;trávy svou valašku a&#160;potěžkal ji jako před chvílí Huncaga. Byla větší a&#160;jistě i&#160;těžší než Huncagova. Jánošíka napadlo, kolikrát držel to hladké toporisko v&#160;ruce, když chodil na Púpově do panského lesa. Vzpomněl si na otcovu chalupu, kde byla valaška zaťatá do trámu v&#160;předsíni s&#160;ostatními sekyrami. Vydechl a&#160;roztočil valašku nad hlavou, zableskla se v&#160;měsíčním světle, kruhy byly rychlejší a&#160;rychlejší, záblesky splývaly v&#160;jediný stříbřitý kruh. Nikdo nepostřehl, kdy mu vlastně valaška vyletěla z&#160;ruky. Ozvalo se suché prasknutí a&#160;vrcholec smrku zmizel, šišky klouzaly po větvích a&#160;bubnovaly do jehličí a&#160;do trávy. Shromáždění pochvalně zahučelo, Chlastiak obdivně hvízdl. Jánošík šel pomalu přes mýtinu, zdvihl valašku, přejel ostří palcem a&#160;vrátil se zpátky k&#160;ohni.</p>
			<p class="MLP_text ParaOverride-1">„Podle zvyklostí má starý kapitán s&#160;novým zápasit,“ řekl Uhorčík.</p>
			<p class="MLP_text ParaOverride-1">Zbojníci se dívali na Jánošíka. Stál u&#160;ohně proti Uhorčíkovi, vysoký, s&#160;rozložitými rameny, se svaly člověka, který byl uvyklý těžké práci v&#160;lese a&#160;na poli.</p>
			<p class="MLP_text ParaOverride-1">„Ať si šetří sílu,“ vykřikl Kubo Chlastiak, „bude ji potřebovat!“</p>
			<p class="MLP_text ParaOverride-1">Rozesmáli se.</p>
			<p class="MLP_text ParaOverride-1">„Tak souhlasíte?“ zeptal se Uhorčík.</p>
			<p class="MLP_text ParaOverride-1">„Souhlasíme,“ řekl Huncaga.</p>
			<p class="MLP_text ParaOverride-1">Uhorčík zvedl kapitánskou čepici, vysoký podlouhlý válec se zlatými třásněmi a&#160;zdobený malými mušličkami. Posadil čepici Jánošíkovi na hlavu a&#160;objal ho. Pak zdvihl ruce a&#160;vykřikl:</p>
			<p class="MLP_text ParaOverride-1">„Ďurine Jánošíku, zdravím tě jako nového kapitána!“</p>
			<p class="MLP_text ParaOverride-1">Vzal gajdy, stiskl měch a&#160;spustil, divokou písničku. Chlapci se hned přidali a&#160;písnička se vznesla k&#160;vrcholům stromů. Moravčík přihodil do ohně náruč klestí.</p>
			<p class="MLP_text ParaOverride-1">„Chtěli jsme se jít loučit ke Koňúchovi,“ řekl Uhorčík, „ale v&#160;lese je to lepší než v&#160;krčmě.“</p>
			<p class="MLP_text ParaOverride-1">Vylovil odněkud čutoru s&#160;pálenkou. „Tohle vám posílá nevěsta. Na zdraví nového kapitána!“ Pak dodal trochu tišeji: „A&#160;na chudáka Gavlova.“</p>
			<p class="MLP_text ParaOverride-1">Napili se. Uhorčík se rozhlédl po tvářích kolem ohně.</p>
			<p class="MLP_text ParaOverride-1">„Hej, chlapci! Kdy se zas uvidíme?“</p>
			<p class="MLP_text ParaOverride-1">Nečekal na odpověď a&#160;stiskl znovu gajdy.</p>
			<p class="MLP_text ParaOverride-1">Loučili se dlouho do noci. Teprve k&#160;ránu ulehli do trávy k&#160;ohni nebo pod spodní větve smrků.</p>
			<p class="MLP_text ParaOverride-1">Nový kapitán ležel opodál vedle Uhorčíka. Vzpomněl si na noc, kdy skládal bratrstvu přísahu. Bylo to přednedávnem, a&#160;přece už tak dávno.</p>
			<p class="MLP_text ParaOverride-1">„Ďurine,“ řekl tiše Uhorčík, „kdybys potřeboval, zastav se u&#160;Ko­ňúcha v&#160;Dunajově nebo u&#160;Hvizdáka v&#160;Radostce nebo v&#160;zakopčianském majeru. Ale ze všeho nejdřív přijď za mnou do Klenovce.“</p>
			<p class="MLP_text ParaOverride-1">„Do Klenovce?“ zeptal se užasle Jánošík. „Kde to je?“</p>
			<p class="MLP_text ParaOverride-1">„Daleko. Až za Královou holou, v&#160;malohontské stolici. Koňúch mi to sjednal, má tam švagra. Ptej se po gazdovi Kovalčíkovi, ale hlavně Martinu Mravcovi.“</p>
			<p class="MLP_text ParaOverride-1">„Kdo to je?“</p>
			<p class="MLP_text ParaOverride-1">„Já. Odstěhuju se tam i&#160;se ženou. Taky kapitán horních chlapců může zestárnout, i&#160;když se to nestává moc často.“</p>
			<p class="MLP_text ParaOverride-1">Chvíli oba mlčeli.</p>
			<p class="MLP_text ParaOverride-1">„Lidi na Kysucích jsi poznal. Koňúcha, Rafaje, Martínka, Kubu a&#160;Janka Šútkovce, Rusňáka a&#160;všechny ostatní. Budou ti pomáhat dál. Hanbu mi jistě neuděláš.“</p>
			<p class="MLP_text ParaOverride-1">Dal si ruce za hlavu a&#160;zadíval se k&#160;vrcholkům stromů, nad nimiž studeně svítil měsíc. Obrátil se k&#160;Jánošíkovi.</p>
			<p class="MLP_text ParaOverride-1">„Ještě něco. Půjč mi sedmnáct zlatých, potřebuju zaplatit Stoligovi za svatbu. Vrátím ti je, až přijdeš do Klenovce.“</p>
			<p class="MLP_text ParaOverride-1">Jánošík sáhl k&#160;opasku a&#160;podal Uhorčíkovi hrst peněz.</p>
			<p class="MLP_text ParaOverride-1">„Vezmi si všechno.“</p>
			<p class="MLP_text ParaOverride-1">„Sedmnáct,“ řekl Uhorčík. A&#160;po malé chvíli dodal: „Přeju ti hodně štěstí.“ Pak zavřel oči.</p>
			<p class="MLP_text ParaOverride-1">Když se ráno Jánošík probudil, Uhorčík byl pryč. Oheň dohasínal, obloha byla zatažená, drobně popadával sníh.</p>
			<p class="MLP_text ParaOverride-1">„Je čas se rozloučit,“ řekl Jánošík. „Zjara se sejdeme znovu, v&#160;neděli po svátku svatého Josefa nahoře na Stratenci. Zapálím tam vatru na znamení, že už je čas.“</p>
			<p class="MLP_text ParaOverride-1">Podali si ruce a&#160;rozešli se do všech stran.</p>
			<p class="MLP_text ParaOverride-1">Brzy zmizeli v&#160;lese.</p>
		</div>
</body>
</html>