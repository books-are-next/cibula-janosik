<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>janosik-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="janosik-17" xml:lang="cs-CZ">
		<div class="Z-kladn--textový-r-meček">
			<p id="_idParaDest-16" class="MLP_uroven2_kapitola ParaOverride-1">16</p>
			<p class="MLP_text_bez1radku ParaOverride-1">Hladina Váhu se třpytila a&#160;leskla ve slunci. Vypadalo to, že se voda vůbec nepohybuje, ale proud tady byl silný a&#160;prudký. Strmé skály kolem řeky prozrazovaly hlubinu a&#160;voda se řítila bez překážek, jen chvílemi zašuměla nakrátko v&#160;prudkém víru, jak narazila při dně na balvany.</p>
			<p class="MLP_text ParaOverride-1">Jánošík zamyšleně pozoroval řeku. Sevřené údolí Váhu pod Strečnem jako by ho přitahovalo. Snad to byla i&#160;vzpomínka na dávný den, kdy s&#160;Matějem Dykošem a&#160;stařečkem Merjadem sledovali z&#160;protějšího vrchu rozvalení Strečna. Teď už byly zdi nahoře na vysoké skále tiché, kamení zarůstalo břízkami a&#160;ostružiním, jen havrani a&#160;vrány se občas vznesli z&#160;trosek v&#160;celých černých hejnech.</p>
			<p class="MLP_text ParaOverride-1">Ale místo nad řekou bylo příhodné. Po vodě pluly vory a&#160;z&#160;vorařů jako by tu spadlo napětí z&#160;nebezpečných peřejí, kterými právě propluli. Na cestě se často objevil kupecký vůz anebo kočár, byla to důležitá cesta, hradní páni na Strečně a&#160;na Starhradu věděli dobře, proč si postavili svá sídla právě tady. A&#160;to hlavní: v&#160;případě nebezpečí mohli zbojníci zmizet mezi skálami, v&#160;divokých skalních stržích, pak za šera přebrodit nad peřejemi nebo blíž k&#160;Žilině Váh a&#160;zmizet v&#160;horách, jež se tu zdvíhaly ke Stratenci, ke Chlebu a&#160;dostat se až do Vrátné či ještě dál k&#160;Rozsutci, kde znal Jánošík každou jeskyni, každý úkryt a&#160;každou rozsedlinu ve skálách. Tady byl nový hejtman doma, tady měl pocit jistoty, proto si právě tohle místo vybral pro první zboj regimentu, který teď vedl. A&#160;také Kysuce byly nedaleko, nekonečné hluboké lesy, v&#160;kterých se člověk ztratí jako lístek ve větru.</p>
			<p class="MLP_text ParaOverride-1">Z&#160;myšlenek ho vyrušilo táhlé zahalekání v&#160;zákrutu řeky.</p>
			<p class="MLP_text ParaOverride-1">„Dobré pltě!“</p>
			<p class="MLP_text ParaOverride-1">Volání přebíraly hlasy na dalších pramenech, rozléhalo se to mezi skálami, voraři měli radost, že propluli Běsnou a&#160;Margitou bez úrazu; zanedlouho se řeka otevře a&#160;už poplují po klidnější vodě. Jánošík se s&#160;napětím zadíval do oblouku řeky.</p>
			<p class="MLP_text ParaOverride-1">Vory se objevily vzápětí. Letěly po hladině, teprve teď bylo znát, jak je voda rychlá, po jarním tání v&#160;horách bylo řečiště plné a&#160;voda se rozlévala po trávě i&#160;mezi skálami.</p>
			<p class="MLP_text ParaOverride-1">Plť byla krátká, jen ze čtyř pramenů, aby na rychlé vodě snadněji proplula. Dlouhé pltě z&#160;osmi a&#160;deseti pramenů poplují až později, až po jarní vodě přijde začátkem léta jánská, konopnice na konci léta, když se trhá konopí, a&#160;naposled podzimní listovnice.</p>
			<p class="MLP_text ParaOverride-1">Jánošík jediným pohledem přehlédl pltníky. Na prvním pramenu stál bělovlasý faktor a&#160;kormidloval širokým kotrčem, dva další mu pomáhali zaklesnutými bidly. Na druhém pramenu byly klády svázány ve dvojí vrstvě a&#160;uprostřed byla udusaná hlína s&#160;ohništěm. Na krátkých kůlech visela zmáčená šedivá plachta, pod ní zahlédl Jánošík postavu v&#160;černém. Voraři měli cestujícího a&#160;podle vaků a&#160;dvou malých soudků, které měl poskládány u&#160;nohou, to nebyl cestující ledajaký.</p>
			<p class="MLP_text ParaOverride-1">Houžve v&#160;zátočině vrzaly, voda mezi kládami předního pramene se pěnila. Vor se rychle přibližoval.</p>
			<p class="MLP_text ParaOverride-1">Jánošík zdvihl ruku s&#160;pistolí a&#160;vystřelil do vzduchu. Výstřel zaduněl mezi skálami. Pltníci zvedli hlavy jako na povel. Spatřili na nevysoké skále skupinu mužů v&#160;bílých soukenných nohavicích a&#160;v&#160;zelených košilích, další stáli kousek po proudu těsně u&#160;vody. Voraři viděli pistole v&#160;jejich rukou a&#160;zahlédli i&#160;dvě dlouhé karabiny. Bělovlasý faktor spustil rychle kotrč, stočil prameny k&#160;břehu a&#160;nad řekou se rozlehlo jeho zavolání: „Přibíjet! Přibíjet!“ Věděl, že v&#160;takové chvíli je každý odpor zbytečný. Na pramenech je člověk bezbranný, nemá se kam ukrýt, leda skočit do vody a&#160;zachránit se na protějším břehu. Ale vory se pak rozbijí o&#160;kameny, a&#160;kdo bude platit škodu? Voraři. Zaplatit není z&#160;čeho, šli by do temnice a&#160;nikdy by jim už vrchnost nesvěřila dřevo k&#160;plavení.</p>
			<p class="MLP_text ParaOverride-1">Jeden z&#160;mužů na skále, štíhlý a&#160;světlovlasý dlouhán, odhodil košili. Vrhl se po hlavě do vody a&#160;rychlými rozmachy se blížil k&#160;poslednímu prameni. Chytil se rukama krajní klády a&#160;vyšvihl se vzhůru.</p>
			<p class="MLP_text ParaOverride-1">Faktor řídil vor k&#160;zátočině pod skálou. Musel dávat bedlivý pozor, aby proud nenarážel na pramen příliš z&#160;boku, protože by strhl vory napříč přes řeku, roztrhal by houžve a&#160;zakrátko by z&#160;pramenů byla hromada nepotřebného, rozbitého dříví. Očima sledoval řeku, neobjeví-li se v&#160;proudu balvan&#160;– vodní vlk, anebo skála, vodní býk.</p>
			<p class="MLP_text ParaOverride-1">Pltníci zdvihli vysoko vesla a&#160;spustili šreky, pramen skřípěl v&#160;záčelivém kamení, vorař u&#160;kormidla rychle přitiskl zadní pramen k&#160;břehu. Se skřípotem a&#160;duněním klád vor pomalu zastavoval.</p>
			<p class="MLP_text ParaOverride-1">„Vystoupit na břeh,“ zvolal Jánošík. Dlouhán Plavček už nosil z&#160;prostředního pramene těžké vaky a&#160;podával je ostatním. Bělovlasý faktor předal kotrč jednomu ze svých mladších druhů a&#160;skočil do trávy na břehu. Zastavil se před Jánošíkem.</p>
			<p class="MLP_text ParaOverride-1">„Neboj se,“ řekl Jánošík, „nic se ti nestane. Odkud jedeš?“</p>
			<p class="MLP_text ParaOverride-1">„Z&#160;Hrádku,“ řekl faktor klidně a&#160;prohlížel si vysokého chlapce před sebou. „Do Žiliny, ale chceme se dostat až na dolní vodu, když to půjde.“</p>
			<p class="MLP_text ParaOverride-1">Plavček se zájmem zkoumal silné klády u&#160;svých nohou.</p>
			<p class="MLP_text ParaOverride-1">„Pěkné dřevo,“ pochválil uznale.</p>
			<p class="MLP_text ParaOverride-1">„Pěkné,“ přikývl vorař. „Zrubali ho pod Královou holí.“</p>
			<p class="MLP_text ParaOverride-1">Tři zbojníci přiváděli z&#160;prostředního pramene malého, kulatého tlouštíka v&#160;černém.</p>
			<p class="MLP_text ParaOverride-1">„Tak pana plebána jsme lapili,“ zaškaredil se Huncaga a&#160;oči mu pod černou kšticí zle zablýskaly. „Havran jeden! Přinese nám smůlu. Nemáme ho spíš hodit do vody?“</p>
			<p class="MLP_text ParaOverride-1">„Na to je vždycky čas,“ řekl Jánošík. „A&#160;cože jsi na něj tak přísný?“</p>
			<p class="MLP_text ParaOverride-1">„Nemám ty panáčky v&#160;černém rád,“ trval na svém Huncaga. „Řeč mají jako med, a&#160;když jim uvěříš, hned jsi v&#160;arestě pod železy.“</p>
			<p class="MLP_text ParaOverride-1">Obrátil se a&#160;zamračeně poodešel k&#160;přednímu prameni, kde hlídal Chlastiak s&#160;malým Vrábelem.</p>
			<p class="MLP_text ParaOverride-1">„Co po mně chcete?“ zeptal se tlouštík v&#160;černém a&#160;třásl se jako osika.</p>
			<p class="MLP_text ParaOverride-1">Jánošík si ho chvíli prohlížel.</p>
			<p class="MLP_text ParaOverride-1">„Jak se jmenuješ?“</p>
			<p class="MLP_text ParaOverride-1">„Dal ses na špatnou cestu,“ řekl farář, „a skončíš v&#160;drápech mocností pekelných.“ Pak dodal o&#160;něco pokorněji: „Když mě pustíš, budu se za tebe modlit.“</p>
			<p class="MLP_text ParaOverride-1">„Slyšíš ho?“ ozval se Huncaga. „Už začíná!“</p>
			<p class="MLP_text ParaOverride-1">„Mocnosti pekelné si vybírají z&#160;jinačích pánů,“ řekl Jánošík.</p>
			<p class="MLP_text ParaOverride-1">Huncaga se vztekal dál. „Ať se radši pomodlí za vlastní hříšnou duši! Určitě to potřebuje víc než my.“</p>
			<p class="MLP_text ParaOverride-1">„Odkud ho vezeš?“ obrátil se Jánošík na starého plavce.</p>
			<p class="MLP_text ParaOverride-1">„Z&#160;Hrádku.“</p>
			<p class="MLP_text ParaOverride-1">„Jsem plebán z&#160;Oravy,“ řekl tlouštík, „a za tohle mi zaplatíte!“</p>
			<p class="MLP_text ParaOverride-1">„Znáš ho?“ zeptal se Jánošík plavce, který stál klidně v&#160;trávě a&#160;pozoroval vory, zda je nestrhává proud.</p>
			<p class="MLP_text ParaOverride-1">„Neznám. Moc toho nenamluvil. Musí být vyhládlý, jedl celou cestu. Jen od Ružomberka spořádal půl šrůčku slaniny.“</p>
			<p class="MLP_text ParaOverride-1">„Rozdělil ses s&#160;plavci?“ zeptal se Jánošík stroze.</p>
			<p class="MLP_text ParaOverride-1">Plebán se na něj podíval nechápavě. „A&#160;proč bych se měl s&#160;nimi dělit? Je to moje slanina.“</p>
			<p class="MLP_text ParaOverride-1">Jánošík se obrátil k&#160;vakům a&#160;řekl:</p>
			<p class="MLP_text ParaOverride-1">„Tak co nám přivezl hladový pan plebán?“</p>
			<p class="MLP_text ParaOverride-1">„Dva stříbrné poháry,“ řekl Chlastiak, „pěkný vyšívaný kabátec, pár liščích kůží, tři hroudy uzeného sýra, je toho dost. Podívej se.“</p>
			<p class="MLP_text ParaOverride-1">Jánošík přehlédl zběžně obsah vaků, vyházený v&#160;trávě.</p>
			<p class="MLP_text ParaOverride-1">„A&#160;dva soudky s&#160;vínem!“ ozval se Plavček z&#160;prostředního pramene.</p>
			<p class="MLP_text ParaOverride-1">„Přines je na břeh,“ zavolal na něj Jánošík.</p>
			<p class="MLP_text ParaOverride-1">„J<a id="_idTextAnchor004"></a>e to mešní víno,“ zabědoval plebán. „To není nic pro vás!“</p>
			<p class="MLP_text ParaOverride-1">„A&#160;proč by nebylo? Aspoň ochutnáme, jaké vínečko pijí plebáni na Oravě. A&#160;teď zlaťáky. A&#160;rychle!“</p>
			<p class="MLP_text ParaOverride-1">„Nemám,“ dušoval se plebán, „doopravdy nemám! Žiju v&#160;pokoře a&#160;střídmosti!“</p>
			<p class="MLP_text ParaOverride-1">Huncaga přistoupil blíž.</p>
			<p class="MLP_text ParaOverride-1">„Nosí je u&#160;pasu pod kabátem.“</p>
			<p class="MLP_text ParaOverride-1">Zalovil plebánovi pod černým kabátem a&#160;vytáhl měšec.</p>
			<p class="MLP_text ParaOverride-1">„U&#160;všech hromů, potěžkej ho!“</p>
			<p class="MLP_text ParaOverride-1">Plebán se pokřižoval.</p>
			<p class="MLP_text ParaOverride-1">Huncaga podal měšec Jánošíkovi, ten do něj nahlédl a&#160;přikývl.</p>
			<p class="MLP_text ParaOverride-1">„P<a id="_idTextAnchor005"></a>ěkná pokora! Pěkná střídmost!“</p>
			<p class="MLP_text ParaOverride-1">Chlastiak naházel kořist zpátky do vaků.</p>
			<p class="MLP_text ParaOverride-1">„Můžeš jet,“ řekl Jánošík faktorovi. Bělovlasý plavec se na něj sotva znatelně usmál a&#160;skočil na klády. Pomalu a&#160;širokým krokem plavců přešel pramen a&#160;převzal od svého druha široký kotrč.</p>
			<p class="MLP_text ParaOverride-1">„A&#160;teď ty, plebáne. A&#160;pospěš si, ať už tě nevidím!“</p>
			<p class="MLP_text ParaOverride-1">Plebán se vyškrabal na vor a&#160;klopýtal k&#160;plachtě. Chlapci se opřeli do voru a&#160;odstrčili ho od břehu. Faktor zahalekal:</p>
			<p class="MLP_text ParaOverride-1">„Hore sa okolo roha!“</p>
			<p class="MLP_text ParaOverride-1">Hlas se rozlehl mezi skálami. Proud pomalu strhával vor, pak se ho zmocnil a&#160;prameny se rozletěly kupředu.</p>
			<p class="MLP_text ParaOverride-1">Plebán stál uprostřed prostředního pramene, hrozil ke břehu pěstí a&#160;něco křičel, ale nebylo mu rozumět. Za malou chvíli vory zmizely v&#160;zátočině a&#160;voda plynula tiše a&#160;rychle jako před chvílí.</p>
			<p class="MLP_text ParaOverride-1">„Neměl jsi toho havrana černého pustit tak lacino,“ mračil se Huncaga.</p>
			<p class="MLP_text ParaOverride-1">„Jemu určitě nepřipadá, že jsme ho pustili lacino,“ řekl Jánošík. „A&#160;cože ty máš na plebány tak svrchu?“</p>
			<p class="MLP_text ParaOverride-1">Huncaga mávl rukou.</p>
			<p class="MLP_text ParaOverride-1">„Darmo mluvit. U&#160;nás ve Straškově byl takový artikul: která by osoba do hromů nebo do střel zlořečila, má vytrpět padesát ran holí bez prosby. Jednou mě slyšel zlořečit plebán, řekl to drábovi a&#160;dostal jsem padesát holí.“</p>
			<p class="MLP_text ParaOverride-1">„A&#160;to jsi mu je nevrátil?“ zeptal se Chlastiak.</p>
			<p class="MLP_text ParaOverride-1">„Vrátil. A&#160;ještě nějakou k&#160;tomu.“</p>
			<p class="MLP_text ParaOverride-1">„Dobře jsi udělal,“ řekl Jánošík. „A&#160;teď nahoru do skal!“</p>
			<p class="MLP_text ParaOverride-1">Naložili si vaky a&#160;soudky na ramena a&#160;rychle stoupali skalní rozsedlinou. Jen Plavček se několikrát ohlédl k&#160;Váhu, jako by se nemohl rozloučit s&#160;řekou.</p>
			<p class="MLP_text ParaOverride-1">Za chvíli bylo na břehu ticho, jen voda tiše šuměla a&#160;hladina se třpytila v&#160;paprscích jarního slunce.</p>
			<p class="MLP_text ParaOverride-1">Na nějaký čas se horní chlapci stáhli do kysuckých lesů. Obešli známé salaše, kam právě valaši vyhnali z&#160;údolí stáda ovcí, poseděli s&#160;nimi večer u&#160;ohně a&#160;znovu se ztratili v&#160;lesních úkrytech, na mýtinách vysoko v&#160;horách, ve stržích, kterými se řítily zpěněné potoky jarní vody.</p>
			<p class="MLP_text ParaOverride-1">Jaro bylo horké, slunce pálilo jako v&#160;létě, sníh brzy roztál i&#160;na nejvyšších hřebenech Beskydu, zmizel i&#160;z&#160;vrchů vysoko nad Vrátnou.</p>
			<p class="MLP_text ParaOverride-1">Tou dobou chlapci sestoupili z&#160;lesů a&#160;znovu překročili Váh.</p>
			<p class="MLP_text ParaOverride-1">Zamířili k&#160;Terchové.</p>
			<p class="MLP_text ParaOverride-1">Jednoho večera seděl Juraj Jánošík s&#160;Matějem Dykošem ve vrbi­nách pod Terchovou. Na nebi se třpytily hvězdy, voda Varínky bublala a&#160;žbluňkala v&#160;nespočetných ramenech mezi novými nánosy oblázků a&#160;kamení. Seděli na vyvráceném kmeni staré olše a&#160;Jánošíkovi připadalo, že je všechno jako tenkrát, jako před lety.</p>
			<p class="MLP_text ParaOverride-1">Matěj vyprávěl.</p>
			<p class="MLP_text ParaOverride-1">Chodil stále na panské. Löwenburg už nezvyšoval robotní povinnosti, ale kdo ví, co udělá, až přijdou žně. Zato předpisoval vyšší a&#160;vyšší daně a&#160;poplatky, snažil se vyždímat z&#160;poddaných co nejvíc, za všechno musili platit. Zakládal nové dvorce. Zámeček v&#160;Tepličce hlídalo několik desítek hajduků, projížděli okolím Tepličky od Žiliny až k&#160;Varínu ve dne i&#160;v&#160;noci. A&#160;přibývalo trestů&#160;– stačilo, když poddaný neodevzdal včas ovci, nepřinesl slepici, nepozdravil panského úředníka, a&#160;už ho dráb vedl na dereš. U&#160;pstruhových potoků se nikdo nesměl ani ukázat.</p>
			<p class="MLP_text ParaOverride-1">„A&#160;co doma?“ zeptal se Jánošík.</p>
			<p class="MLP_text ParaOverride-1">„Hospodaří teď Janko, otec už není tak při síle. Bratři mu pomáhají.“</p>
			<p class="MLP_text ParaOverride-1">„A&#160;matka?“</p>
			<p class="MLP_text ParaOverride-1">„Teď s&#160;jarem je to zase lepší.“</p>
			<p class="MLP_text ParaOverride-1">Chvíli mlčeli, voda v&#160;olšinách tiše šplouchala. Matěj se obrátil ke svému kamarádovi a&#160;řekl prudce:</p>
			<p class="MLP_text ParaOverride-1">„Ďurine, vezmi mě s&#160;sebou! Já už tady nevydržím. Každý den stejný, nikde naděje na lepší časy. Tenkrát&#160;– tenkrát jsme aspoň mohli doufat, že se s&#160;kuruckou vojnou všechno změní, ale teď? Pamatuješ, když bourali Strečno? Všichni v&#160;tom viděli znamení lepších časů&#160;– a&#160;jak to dopadlo!“</p>
			<p class="MLP_text ParaOverride-1">Jánošík se zamyšleně díval do vody, která proudila mezi oblázky.</p>
			<p class="MLP_text ParaOverride-1">„Copak už jsi zapomněl,“ naléhal dál Matěj, „jak jsme spolu honili labance? Na takové kamarádství se přece nedá zapomenout!“</p>
			<p class="MLP_text ParaOverride-1">„Nezapomněl jsem, Matěji. Na nic jsem nezapomněl.“</p>
			<p class="MLP_text ParaOverride-1">„Já musím jít s&#160;tebou, Ďutine. Tady už člověk ani člověkem není. Jako by mi na prsou ležela můra. Udusím se tady!“</p>
			<p class="MLP_text ParaOverride-1">„Já ti rozumím, Matěji. Mně bylo taky tak. Když chceš jít, nebudu ti bránit. Ale tady bys nám pomohl víc.“</p>
			<p class="MLP_text ParaOverride-1">„Tady?“ zeptal se Matěj hořce.</p>
			<p class="MLP_text ParaOverride-1">„Znám kolem Terchové každý kout, ale to nestačí. Potřebujeme spolehlivé úkryty. Musíme vědět, co se děje na zámku v&#160;Tepličce a&#160;co dělá Löwenburg. Rozumíš mi?“</p>
			<p class="MLP_text ParaOverride-1">„Rozumím. Ale to tady ví každý. Tvůj bratr taky.“</p>
			<p class="MLP_text ParaOverride-1">„Nikdo neví tolik co ty. Tvůj otec je radní. Pamatuješ, kdo první přinesl zprávu, že bourají Strečno?“</p>
			<p class="MLP_text ParaOverride-1">„Dobrá,“ řekl Matěj a&#160;sklonil hlavu. „Když potřebuješ, zůstanu. Ale kdyby sis to někdy rozmyslil, nezapomeň na mě.“</p>
			<p class="MLP_text ParaOverride-1">Jánošík vstal.</p>
			<p class="MLP_text ParaOverride-1">„Nezapomenu, Matěji. Víš&#160;– tady jsem se narodil, tady jsem doma. Tady mám pocit bezpečí. K&#160;té jistotě patříš i&#160;ty.“</p>
			<p class="MLP_text ParaOverride-1">Objali se.</p>
			<p class="MLP_text ParaOverride-1">Matěj poslouchal, jak se jeho kamarád prodírá houštím. Potom bylo ticho.</p>
			<p class="MLP_text ParaOverride-1">Zrovna jako tenkrát, pomyslil si Matěj. Seděl na vyvráceném kmeni a&#160;měl chuť zůstat tu v&#160;olšinách navždycky.</p>
			<p class="MLP_text ParaOverride-1">Na nebi bylo hvězd, jako by je rozsypal.</p>
		</div>
</body>
</html>