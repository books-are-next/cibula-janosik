<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>janosik-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="janosik-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-12" class="MLP_uroven2_kapitola ParaOverride-1">12</p>
			<p class="MLP_text_bez1radku ParaOverride-1">Tak se Juraj Jánošík vrátil znovu domů, na terchovské kopanice. Otec ho přivítal se slzami v&#160;očích, objal ho a&#160;Juraj si všiml, jak zešedivěl a&#160;pohubl. Matka byla udřená, zestárla, ale ve tváři mela radost, že je syn doma.</p>
			<p class="MLP_text ParaOverride-1">Začal zase hospodařit s&#160;Jankem, oba mladší jim pomáhali. Políčko za chalupou bylo tak malé, že by je dítě přehodilo kamenem, ale zarůstalo bez přestání trávou, protože na něm mohli pracovat jen v&#160;noci nebo když pršelo a&#160;nešli na robotu. Pět dní v&#160;týdnu se plahočili od svítání do soumraku na panském, šestý den káceli a&#160;klučili v&#160;lese. A&#160;jestliže se dřív žilo těžko, teď se žilo ještě hůř.</p>
			<p class="MLP_text ParaOverride-1">Odliv lidí z&#160;chudých severních krajů neustále rostl: odcházeli z&#160;Oravy, Trenčínska, z&#160;Liptova, Spiše. Některé dědiny zůstaly téměř prázdné a&#160;bez života. Znovu a&#160;znovu odcházeli lidé na dolní zemi, po vojnách skoro liduprázdnou. A&#160;z&#160;obsazených vesnic po krátkém čase vyjížděly další skupiny uprchlíků, jako když roje včel opouštějí úl.</p>
			<p class="MLP_text ParaOverride-1">Hrabě Löwenburg očekával, že po porážce kuruckých vojsk dolehne na poddané zklamání jako balvan, že s&#160;posledními kuruci zmizí i&#160;jejich vzdor a&#160;naděje; doufal, že teď je bude mít všechny pevně v&#160;rukou. Lid byl zklamán, hluboce zklamán, ale nechtěl svěsit hlavu. Hrabě tušil, kde je důvod. Množí se ten bohapustý hmyz, ty bandy tolvajské, co přespávají v&#160;lesích a&#160;zapalují ohně na horách, uprchlíci z&#160;kuruckých i&#160;císařských vojsk, vystěhovalci, kteří prchají zpátky a&#160;nemohou do rodné obce, všichni ti potulní, kteří se skrývají před spravedlností a&#160;šíří nenávist k&#160;pánům jako zhoubnou nemoc. Stoliční bandérie z&#160;Liptova, založená jen k&#160;lapání zbojníků, vysedává po krčmách, bloudí krajem od ničeho k&#160;ničemu a&#160;nechytila ještě ani zajíce.</p>
			<p class="MLP_text ParaOverride-1">Hrabě hrozil přísnými tresty každému, kdo bude zbojníky přechovávat, kdokoli jim poskytne pomoc, kdo nebude okamžitě hlásit každé setkání s&#160;nimi. Ale radní a&#160;rychtáři před ním stáli jako berani s&#160;hlavami sklopenými a&#160;neřekli, neprozradili. Čas od času dal někoho zmrskat, temnice byly plné, ale nezdálo se, že to pomáhá.</p>
			<p class="MLP_text ParaOverride-1">Juraj Jánošík chodil na panské s&#160;bratry. Hajduci a&#160;drábové ho nespouštěli z&#160;očí; byl pro ně kuruc, nepřítel a&#160;buřič, nemohli mu zapomenout, že vyklouzl z&#160;bílého kabátku. Při práci ho pobízeli karabáčem i&#160;holí, a&#160;když kácel v&#160;lese, nehnuli se od něj ani na krok. Stačilo, aby si jen narovnal záda nebo otřel pot z&#160;čela, a&#160;už křičeli, hrozili, zdvíhali karabáč.</p>
			<p class="MLP_text ParaOverride-1">Juraj chodil zamlklý, zamračený, oči mu blýskaly. Cítil, že se rychle blíží okamžik, kdy se vzepře, kdy skočí po drábovi a&#160;vytrhne mu hůl nebo ho požene karabáčem až do Tepličky před zámeckou bránu.</p>
			<p class="MLP_text ParaOverride-1">„Co zmůžeš,“ říkal vždycky otec. „Takový je světa běh. Jeden vládne, druhý pracuje. Jeden poroučí, druhý poslouchá.“</p>
			<p class="MLP_text ParaOverride-1">Jánošík pokaždé jen zaťal zuby, neodpovídal, nakonec už nemluvil vůbec.</p>
			<p class="MLP_text ParaOverride-1">Také otec byl teď stále zamlklejší. Chodil s&#160;hlavou svěšenou, a&#160;čím rychleji se blížil konec léta, tím víc se mu prohlubovaly vrásky na čele. Juraj věděl, že na svátek Michala, devětadvacátého září, má zaplatit jako každým rokem šest zlatých za chalupu. A&#160;otec ty peníze neměl, výkupné za syna ho bezmála ožebračilo.</p>
			<p class="MLP_text ParaOverride-1">Léto přešlo a&#160;nastalo září. Modré, tiché září, kdy vzduch byl čirý jako voda ve studánce a&#160;Rozsutec i&#160;Mravečník se zdály jak na dosah ruky.</p>
			<p class="MLP_text ParaOverride-1">„Hory nám lezou do chalupy,“ říkávala matka a&#160;Jánošík měl pocit, že stačí jen zlehka se odrazit a&#160;už se vznese, že přeskočí celé to údolí až k&#160;Vrátné, ke Stohu, k&#160;Pěti furmanům.</p>
			<p class="MLP_text ParaOverride-1">Jednoho dne se vracel z&#160;panského. Byl teplý večer, na nebi hvězdy, nikde se nepohnul ani větříček.</p>
			<p class="MLP_text ParaOverride-1">Juraj šel sám, zabrán do svých myšlenek. Pomalu stoupal stezkou od řeky, vysoko proti němu se zdvíhal hřeben Púpova, té hory jeho dětství. Zastavil se, chvíli se díval vzhůru na milovaný vrch a&#160;znovu vykročil. Udělal sotva pár kroků, když zaslechl z&#160;houštiny lísek tiché zavolání. Obrátil se, ale nikoho neviděl.</p>
			<p class="MLP_text ParaOverride-1">„Ďurine, kuruci,“ ozvalo se znovu, tentokrát už zřetelně.</p>
			<p class="MLP_text ParaOverride-1">Z&#160;křoviny vystoupil muž a&#160;zastavil se. Rozpřáhl ruce.</p>
			<p class="MLP_text ParaOverride-1">Juraj ho poznal na první pohled. Byl menší, než se zdálo tenkrát na Bytči, ale široký v&#160;ramenou, pořízek s&#160;rukama jako tlapy, s&#160;hřívou havraních vlasů. Zuby mu blýskaly v&#160;širokém úsměvu.</p>
			<p class="MLP_text ParaOverride-1">„Uhorčík!“ vydechl Jánošík a&#160;vrhl se k&#160;němu. Objali se.</p>
			<p class="MLP_text ParaOverride-1">„Jak se ti to povedlo?“ zeptal se Jánošík. „Jak jsi to dokázal?“</p>
			<p class="MLP_text ParaOverride-1">Uhorčík se zasmál.</p>
			<p class="MLP_text ParaOverride-1">„Neptej se. Kdo nic neví, nic nepoví. A&#160;třeba se ti jednou bude hodit, že nic nevíš. Ale&#160;– děkuju ti.“</p>
			<p class="MLP_text ParaOverride-1">Jánošík si ho radostně prohlížel.</p>
			<p class="MLP_text ParaOverride-1">„Jdu rovnou za tebou,“ řekl Uhorčík. „Vyřídil jsem si svoje věci a&#160;hned jsem se pustil k&#160;Terchové. Pojď, sedneme si na chvíli.“</p>
			<p class="MLP_text ParaOverride-1">Zamířili k&#160;houštině lísek. Uprostřed malého palouku se posadili na ztrouchnivělý kmen vyvráceného buku.</p>
			<p class="MLP_text ParaOverride-1">„Jak se ti vede, Ďurine?“ zeptal se Uhorčík. „Takhle sis to představoval?“</p>
			<p class="MLP_text ParaOverride-1">„Takhle ne.“</p>
			<p class="MLP_text ParaOverride-1">Vyprávěl mu o&#160;otci, o&#160;daních, o&#160;hajducích a&#160;drábech.</p>
			<p class="MLP_text ParaOverride-1">„Co chceš dělat dál?“</p>
			<p class="MLP_text ParaOverride-1">Jánošík mlčel. Pak řekl tiše:</p>
			<p class="MLP_text ParaOverride-1">„Nebudu tak žít. Nedokážu to.“</p>
			<p class="MLP_text ParaOverride-1">„A&#160;co tedy? Budeš čekat, až se zase někde vzepře nějaký pán proti jinému pánu, a&#160;dáš se k&#160;němu do služeb?“</p>
			<p class="MLP_text ParaOverride-1">Jánošík neodpověděl.</p>
			<p class="MLP_text ParaOverride-1">„Čekat nápravu od vrchnosti je bláznovství. Jsi chlap, musíš něco udělat sám! Jinak to nejde.“</p>
			<p class="MLP_text ParaOverride-1">Jánošík se díval k&#160;černým obrysům hor nad Vrátnou.</p>
			<p class="MLP_text ParaOverride-1">Uhorčík ho vzal za loket a&#160;naklonil se k&#160;němu.</p>
			<p class="MLP_text ParaOverride-1">„Neptáš se, proč jsem za tebou přišel?“</p>
			<p class="MLP_text ParaOverride-1">„Čekal jsem tě.“</p>
			<p class="MLP_text ParaOverride-1">„Ďurine, pojď do hor. Pojď k&#160;nám, k&#160;mému regimentu. Jen na horách je spravedlnost. Budeš volný jako pták, jako ryba ve vodě.“</p>
			<p class="MLP_text ParaOverride-1">„Jako ty na Bytči?“</p>
			<p class="MLP_text ParaOverride-1">„Bojíš se, že tě chytí? I&#160;ptáka v&#160;povětří dostihne orel nebo ho může sestřelit lovec. A&#160;přece: co je ptáků na nebi! I&#160;rybu ve vodě může chytit rybář, třeba i&#160;pstruha nebo hlavatku. A&#160;bojí se proto pstruh vody?“</p>
			<p class="MLP_text ParaOverride-1">„Já nemám strach.“</p>
			<p class="MLP_text ParaOverride-1">„Tak co tedy? Chceš se dřít dál, aby měl Löwenburg plné komory? Udřou tě k&#160;smrti! Jestřába můžou chytit, ale aspoň lítá! Ty nelítáš. Plahočíš se jako přišlápnutý brouk! Jsi na tom zrovna tak jako já na Bytči!“</p>
			<p class="MLP_text ParaOverride-1">„Hůř,“ řekl Jánošík.</p>
			<p class="MLP_text ParaOverride-1">„Víš, jak jsem se já dostal na zboj?“ zeptal se Uhorčík. „Jednou jsem pásl na louce koně. Přišli ke mně z&#160;lesa dva chlapi, zbojníci, a&#160;řekli: Chceš dělat slouhu až do smrti? Když nechceš, pojď s&#160;námi! A&#160;tak jsem šel. Zverbovali mě. Jmenovali se Toporisko a&#160;Drozd. Už je to sedm let. A&#160;nikdy jsem nelitoval. Na začátku si mě hlídali, jestli si to nerozmyslím, musel jsem devětkrát přísahat, než mě vzali mezi sebe natrvalo. Kde všude jsme byli! Ve Slezsku, na Kysucích, v&#160;Polské, na Oravě… Všechno jsme vrchnosti odvedli. Vlastně všechno ne, na to je nás málo, moc málo. A&#160;ještě by člověk musel žít sto let. Kdo za tebe vezme spravedlnost do ruky? Löwenburg? Oficíři? To je k&#160;smíchu! Dej se k&#160;nám, kuruci. Povedeme zase vojnu, ale jinou, než jsou ty jejich.“</p>
			<p class="MLP_text ParaOverride-1">Jánošík vstal.</p>
			<p class="MLP_text ParaOverride-1">„Půjdu. Jsem rád, že jsi přišel.“</p>
			<p class="MLP_text ParaOverride-1">Uhorčík ho objal.</p>
			<p class="MLP_text ParaOverride-1">„Já věděl, že se na tebe můžu spolehnout.“ Chvíli mlčel a&#160;pak dodal: „A&#160;ještě něco ti řeknu. Já už mám léta. Přijde čas, kdy zaseknu valašku v&#160;lese do buku, a&#160;nebude to už tak dlouho trvat. Chci, abys byl kapitán místo mě. Mám ve frajkompanii dobré chlapce, ale ty budeš ze všech nejlepší. Ty budeš dobrý hejtman.“</p>
			<p class="MLP_text ParaOverride-1">Jánošík se zasmál.</p>
			<p class="MLP_text ParaOverride-1">„Nějak na mě pospícháš, Uhorčíku. Ještě jsi nezasil, a&#160;už chceš sklízet.“</p>
			<p class="MLP_text ParaOverride-1">„Zaseto už je, a&#160;dávno!“</p>
			<p class="MLP_text ParaOverride-1">Pak seděli ještě dlouho na kmeni padlého buku a&#160;Uhorčík vyprávěl. Konečně vstali.</p>
			<p class="MLP_text ParaOverride-1">„A&#160;teď už běž. Chlapci mě čekají. Zejtra večer tě budeme čekat mezi Príslopem a&#160;Sokolím.“</p>
			<p class="MLP_text ParaOverride-1">Zmizel v&#160;houštině. Pohyboval se jako rys, ani větévka nezašustila. Jánošík se rozběhl svahem vzhůru. Tráva voněla, vzduch byl čerstvý a&#160;vlahý, Jurajovi se chtělo zpívat.</p>
			<p class="MLP_text ParaOverride-1">Teprve když spatřil stín velké lípy nad otcovou chalupou, zvolnil krok. Náhle na něj padl smutek. Sehnul se, překročil práh.</p>
			<p class="MLP_text ParaOverride-1">Ráno vstal brzy a&#160;probudil Janka. Vyšli před chalupu. Ještě nezačalo svítat.</p>
			<p class="MLP_text ParaOverride-1">„Chci se s&#160;tebou rozloučit, Janko.“</p>
			<p class="MLP_text ParaOverride-1">„Rozloučit?“</p>
			<p class="MLP_text ParaOverride-1">„Neptej se. Kdo nic neví, nic nepoví.“</p>
			<p class="MLP_text ParaOverride-1">Janko se díval chvíli před sebe a&#160;mlčel. Podíval se na svého bratra a&#160;řekl:</p>
			<p class="MLP_text ParaOverride-1">„Myslil jsem si už dávno, že to jednou uděláš. Nebojíš se, že tě chytí?“</p>
			<p class="MLP_text ParaOverride-1">„Tady jsem lapený! Nedokážu pořád nastavovat záda drábům a&#160;každému, kdo má v&#160;ruce hůl!“</p>
			<p class="MLP_text ParaOverride-1">„Budou tě štvát jako vlka, jako prašivou lišku.“</p>
			<p class="MLP_text ParaOverride-1">„Já se nenechám. Pozdravuj matku a&#160;otce. A&#160;oba bratry. Ať si na mě někdy vzpomenou.“</p>
			<p class="MLP_text ParaOverride-1">Obrátil se, vstoupil do pitvoru a&#160;vytrhl z&#160;trámu valašku, s&#160;kterou pracoval v&#160;lese. Byla tam zaťatá vedle otcova toporu a&#160;pantoku. Potěžkal ji, připadala mu teď lehká jako pírko.</p>
			<p class="MLP_text ParaOverride-1">„Nechceš, abych šel s&#160;tebou?“ zeptal se Janko.</p>
			<p class="MLP_text ParaOverride-1">Juraj ho objal.</p>
			<p class="MLP_text ParaOverride-1">„Ne. Někdo musí zůstat s&#160;otcem.“</p>
			<p class="MLP_text ParaOverride-1">„Kdybys potřeboval&#160;– přijď. Pomůžu ti.“</p>
			<p class="MLP_text ParaOverride-1">Juraj už neodpověděl. Seběhl do údolí. Kopaničáři už šli do roboty. Překročil potok a&#160;zamířil k&#160;Vrátné. Z&#160;lesa na něj dýchl svěží chlad, od vody hořce voněly široké listy šťovíku. Stoupal stále výš a&#160;výš, dotkl se dlaní vápencové skály. Byla teplá, jak na ni svítilo slunce; zdálo se mu, že je to živý tvor, že dýchá, že ho vítá.</p>
			<p class="MLP_text ParaOverride-1">Celý den se potuloval ve skálách. Lehl si do trávy a&#160;díval se dolů na Terchovou a&#160;na kopanice, na hřeben Púpova, na táhlé obzory hor, na cestu, jež vedla podle Varínky k&#160;Tepličce. Když se slunce začalo naklánět k&#160;vrchům, zamířil z&#160;Grúně k&#160;lesním mýtinám nad Vrátňankou.</p>
			<p class="MLP_text ParaOverride-1">Právě v&#160;tu chvíli našel Martin Jánošík, jeho otec, na prahu své chalupy šest zlatých. Bylo devětadvacátého září, svátek svatého Michala. Den, kdy se na Löwenburgově panství platily daně.</p>
			<p class="MLP_text ParaOverride-1">Slunce zapadlo, v&#160;dolinách se objevily modré stíny. Juraj šel rychle suchým brusinčím mezi řídkými stromy. Zaslechl křik sojky a&#160;zastavil se; rozhlížel se, ale nikde ptáka neviděl, kolem bylo ticho. Chtěl pokračovat v&#160;cestě, ale náhle jako by ze země vyrostl, stál před ním vysoký dlouhán v&#160;bílé košili, za vybíjeným opaskem mu trčely dvě pistole, ruce měl složeny na prsou. Díval se na něj a&#160;smál se od ucha k&#160;uchu. Juraj ho hned poznal: byl to ten kolohnát, co prodával v&#160;Bytči sýry.</p>
			<p class="MLP_text ParaOverride-1">„Tak pojď, vojáku,“ řekl dlouhán. „Chceš koupit sýr? Už na tebe čekáme.“</p>
			<p class="MLP_text ParaOverride-1">Vedl ho sotva znatelnou lesní pěšinou. Juraj postřehl mezi borovicemi slabou zář ohně. Po malé chvíli vykročili na těsný palouk. Kolem ohně postával a&#160;posedával houf mužů, Juraj spatřil Uhorčíka.</p>
			<p class="MLP_text ParaOverride-1">Kapitán vyšel dvojici vstříc, objal Juraje a&#160;přivedl ho blíž k&#160;ohni. Muži ho zkoumavě pozorovali.</p>
			<p class="MLP_text ParaOverride-1">„Tak to je ten kuruc, o&#160;kterém jsem vám vyprávěl,“ řekl Uhorčík. Obrátil se. „A&#160;tohle, Ďurine, je můj regiment.“</p>
			<p class="MLP_text ParaOverride-1">Ti, co seděli, vstali.</p>
			<p class="MLP_text ParaOverride-1">„Tohle je Juro Turjak, taky se mu říká Huncaga nebo Hunčík nebo Huncaj.“ Uhorčík ukázal na zarostlého hromotluka. „Dřív pásl koně, taky chodil po vsích s&#160;medvědem. Nebo medvěd vodil Huncagu&#160;– kdoví. Nejspíš si je lidi museli plést.“</p>
			<p class="MLP_text ParaOverride-1">„A&#160;tohle je Kuba Chlastiak z&#160;Otočnic.“ Kubo si s&#160;Huncagou moc nezadal, snad byl ještě rozložitější.</p>
			<p class="MLP_text ParaOverride-1">„Tady s&#160;Moravčíkem ses už seznámil.“ Ukázal na kolohnáta, kterého Jánošík znal z&#160;Bytči. Dlouhán se usmál, měl modré a&#160;důvěřivé oči. „Říkáme mu Moravčík, protože je z&#160;Moravy, ale vlastně se jmenuje Kovalčík.“</p>
			<p class="MLP_text ParaOverride-1">„A&#160;tady je Ondřej, Ondruš, z&#160;kysúckého Dlhého Pole. Dobrý chlap.“ Ondruš byl vysoký bezmála jako Moravčík, ale štíhlejší, kštici měl rezatou, jako by mu chytila od ohně.</p>
			<p class="MLP_text ParaOverride-1">Uhorčík pokračoval.</p>
			<p class="MLP_text ParaOverride-1">„Tady je Gavlov z&#160;Polska, Kovalovský je z&#160;Rakové, dobrý chlap, tohle je Bagár, ten mrňous je Vrábel, tohle je Pavolko Bernatik. Pár chlapců vartuje dole nad údolím.“</p>
			<p class="MLP_text ParaOverride-1">Zvědavě si Jánošíka prohlíželi. Moravčík a&#160;Vrábel se usmívali.</p>
			<p class="MLP_text ParaOverride-1">„Dohodli jsme se,“ pokračoval Uhorčík, „že tě vezmeme mezi sebe. Nerozmyslil sis to?“</p>
			<p class="MLP_text ParaOverride-1">„Nerozmyslil.“</p>
			<p class="MLP_text ParaOverride-1">„Dobrá. Ale ze všeho nejdřív musíš složit přísahu. To je náš zákon.“</p>
			<p class="MLP_text ParaOverride-1">Huncaga přihodil do ohně náruč klestí. Dřevo zapraskalo a&#160;plameny vysoko vyšlehly.</p>
			<p class="MLP_text ParaOverride-1">„Přísahej, že své tovaryše nevyzradíš, neoklameš a&#160;neopustíš ani ve štěstí, ani v&#160;neštěstí. Zvedni ruku a&#160;opakuj to pomalu po mně.“</p>
			<p class="MLP_text ParaOverride-1">Muži stáli a&#160;sledovali pozorně nového kamaráda. Juraj odříkával pomalu po Uhorčíkovi slova přísahy. Když skončil, Uhorčík ho objal, pak k&#160;němu přistupovali všichni členové družiny a&#160;objali ho kolem ramen. Když ho sevřel Huncaga, Juraj myslel, že je to jeho poslední hodinka.</p>
			<p class="MLP_text ParaOverride-1">„No tak, medvěde,“ vykřikl Uhorčík, „nepolámej mu kosti, ať taky zbude něco pro vrchnost! A&#160;kde je víno?“</p>
			<p class="MLP_text ParaOverride-1">To už přinášel Moravčík z&#160;lesa malý soudek vína. Nesl ho na rameni, jako by to byl pytel suchého listí.</p>
			<p class="MLP_text ParaOverride-1">„A&#160;teď mi podej dudy!“ zvolal Uhorčík.</p>
			<p class="MLP_text ParaOverride-1">Zrzavý Ondruš mu podal gajdy, Uhorčík je rozjařeně stiskl pod paží. Vřískavá, divoká melodie se vznesla nad mýtinou a&#160;všichni se hned připojili. Jánošík zpíval s&#160;nimi.</p>
			<p class="MLP_text ParaOverride-1">V&#160;soudku nezůstala za chvíli ani kapka, ale Uhorčík byl neúnavný, hrál a&#160;hrál, zpíval, radost z&#160;něho jen tryskala.</p>
			<p class="MLP_text ParaOverride-1">Trvalo dlouho, než odložil gajdy. Zbojníci se rozložili do trávy kolem dohasínajícího ohně. Uhorčík se uvelebil až téměř mezi stromy.</p>
			<p class="MLP_text ParaOverride-1">„Ďurine, pojď sem ke mně,“ zavolal polohlasem na Juraje, který stále ještě seděl na kameni u&#160;ohně. Jánošík k&#160;němu pomalu přistoupil a&#160;lehl si pár kroků vedle něho.</p>
			<p class="MLP_text ParaOverride-1">„Nelituješ?“ zeptal se Uhorčík. „Teď už jsi jeden z&#160;nás. Teď už couvnout nemůžeš.“</p>
			<p class="MLP_text ParaOverride-1">„Nec<a id="_idTextAnchor003"></a>hci couvnout,“ řekl Juraj.</p>
			<p class="MLP_text ParaOverride-1">„To je dobře.“ Uhorčík chvíli mlčel, pozoroval hvězdy na temném nebi. „Bude dobrý čas,“ řekl tiše. „Ale zima přijde letos brzo.“ Obrátil se na bok, podepřel si hlavu dlaní a&#160;dodal:</p>
			<p class="MLP_text ParaOverride-1">„Zejtra se dáme na Moravu, potřebujeme pár rífů sukna a&#160;něco plátna na košile. Ať vypadáme na svatbě trochu k&#160;světu, aby se nevěsta nemusela za ženicha stydět.“</p>
			<p class="MLP_text ParaOverride-1">„Ty se budeš opravdu ženit?“</p>
			<p class="MLP_text ParaOverride-1">Uhorčík se rozesmál.</p>
			<p class="MLP_text ParaOverride-1">„Co se divíš? Už mě lapili, Ďurine! Co nedokázali hajduci, povedlo se jedné pěkné vdově!“ Ztišil hlas. „Ale žádný strach. Však tě zacvičíme do zbojnického řemesla, bát se nemusíš. Teď jen abys ukázal chlapcům, co jsi zač, jinak tě za kapitána nepřijmou. Ale já vím, že mě nezklameš.“</p>
			<p class="MLP_text ParaOverride-1">Převrátil se na záda, zavřel oči a&#160;v&#160;mžiku začal chrápat. Jánošík ležel s&#160;rukama pod hlavou a&#160;díval se do tratoliště hvězd. Myslel na otce, na matku, na lískové pruty v&#160;drábově ruce tehdy na mostku v&#160;Terchové, na to nadšení, s&#160;nímž táhl po boku kuruců do boje. Vzpomínal na Bytču a&#160;na Matěje a&#160;stále znovu se mu vracela myšlenka na umírajícího Oravce, viděl ho před sebou a&#160;slyšel jeho poslední slova. Vzpomněl si na padající zdi Strečna, tenkrát byl ještě dítě, ale nikdy na ten pohled nezapomněl, a&#160;hned potom si vybavil odulou tvář s&#160;pichlavýma očkama, tvář Jana Jakuba Löwenburga. Mávl rukou, jako by chtěl zahnat obtížnou mouchu.</p>
			<p class="MLP_text ParaOverride-1">Na východě začaly hvězdy pomalu blednout.</p>
		</div>
</body>
</html>