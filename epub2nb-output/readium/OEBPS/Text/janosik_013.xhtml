<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>janosik-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="janosik-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1">8</p>
			<p class="MLP_text_bez1radku ParaOverride-1">Na nízkém návrší poblíž lesa hoří oheň. Večerní nebe je plné hvězd. Kolem ohně posedávají nebo leží v&#160;trávě unavení muži a&#160;mlčky se dívají do plamenů. Občas některý z&#160;nich vstane, vezme náruč suchého klestí a&#160;přihodí ji do ohně. Dohasínající plameny znovu vyšlehnou, dřevo zapraská, k&#160;temnému nebi vyletí roj jisker a&#160;ozáří skupiny rozložitých buků. Na nejbližších keřích svítí zelené a&#160;bílé plátěné košile. Muži jsou většinou vysvlečeni do pasu, suší promočené haleny kolem ohně a&#160;odpočívají. Čas od času zacinkají ze tmy postroje koní.</p>
			<p class="MLP_text ParaOverride-1">Kurucové mají za sebou těžký den. Od svítání do soumraku se jezdci i&#160;pěší brodili rozlitými vodami Hronu. Za rozbřesku narazili na velký zástup císařských jezdců. Překvapili je ve chvíli, kdy ještě rozespalí sedlali koně, zaútočili na ně a&#160;pronásledovali je lukami, ale byla to past. Zeman Očkay, který oddílu velel, přikázal ustoupit. Blízko byl spásný les, v&#160;němž se mohli ukrýt, ale zeman rozkázal sestoupit k&#160;řece. Hronem šla velká voda, dostali se na mokřadiska a&#160;zatopené louky. Pěší postupovali ve vodě až po pás a&#160;po ramena, kosy a&#160;karabiny drželi nad hlavou, koně se bořili v&#160;bahně. Chtěli se dostat zpátky k&#160;lesu, ale bylo už pozdě, císařští obsadili návrší a&#160;nepustili je; museli se skrývat v&#160;sítinách. Ke všemu se ještě spustil déšť a&#160;voda začala stoupat, byla to hnědá a&#160;kalná voda, která strhávala zesláblé a&#160;podrážela nohy lidem i&#160;koním. Teprve pozdě odpoledne unikli z&#160;obklíčení a&#160;lesními stezkami se dostali do odlehlé doliny k&#160;poloprázdné vesnici a&#160;zemanské tvrzi.</p>
			<p class="MLP_text ParaOverride-1">Teď leželi v&#160;trávě a&#160;dívali se do ohně, vyčerpaní a&#160;na konci sil, v&#160;zamračených tvářích měli hněv.</p>
			<p class="MLP_text ParaOverride-1">Z&#160;hloučku vstal vysoký mladý muž, skoro ještě chlapec, a&#160;hodil do skomírajícího ohně náruč suchých haluzí. Dřevo zapraskalo a&#160;plameny ozářily jeho štíhlou, urostlou postavu. Chvíli stál se založenýma rukama, potom usedl do trávy a&#160;zahleděl se do plamenů, které teď zase šlehaly vysoko, jako by chtěly dosáhnout až ke hvězdám.</p>
			<p class="MLP_text ParaOverride-1">Podsaditý, ramenatý kuruc, který ležel po jeho boku, zvedl hlavu a&#160;podíval se mu do tváře.</p>
			<p class="MLP_text ParaOverride-1">„Tak už se nemrač, Ďurine, už je to za námi. Pár dní si odpočineme, posbíráme síly a&#160;vyrazíme dál.“</p>
			<p class="MLP_text ParaOverride-1">„Zabili deset našich, a&#160;ty chceš odpočívat!“</p>
			<p class="MLP_text ParaOverride-1">Matěj Dykoš sklonil hlavu a&#160;neodpověděl. Kolem bylo ticho, jen dřevo v&#160;ohni praskalo. Jánošík se díval zachmuřeně do plamenů.</p>
			<p class="MLP_text ParaOverride-1">Vzpomínal na všechny týdny a&#160;měsíce, jež uplynuly od chvíle, kdy se nedaleko Strečna přihlásili k&#160;oddílu kuruců. Naučili se střílet z&#160;ručnic a&#160;pistolí, táhli horami i&#160;rovinou dolní země v&#160;podzimních plískanicích, v&#160;lijácích, ve studeném větru, otrhaní a&#160;bez přestání na pochodu. Z&#160;vesnic i&#160;horských chalup se k&#160;nim přidávali další: někteří s&#160;holýma rukama, jiní přišli s&#160;nabroušenými kosami, s&#160;vidlemi, nebo aspoň klackem. V&#160;šarvátkách s&#160;labanci se občas zmocnili koní, ale zdaleka to nestačilo pro všechny. Lidé ve vsích jim nosili jídlo, ale chalupy byly prázdné a&#160;většinou neměli z&#160;čeho dávat; kurucové často hladověli, ale na hlad mysleli ze všeho nejméně. Juraj vzpomínal na obrovské nadšení, které je hnalo do bojů a&#160;šarvátek, proti opevněným tvrzím a&#160;hradům i&#160;proti několikanásobné přesile. Vedla je vidina lepšího života, spravedlivého pro všechny; byl to regiment drsných a&#160;ke všemu odhodlaných mužů, zarostlých, hlučných, s&#160;tvářemi spálenými sluncem.</p>
			<p class="MLP_text ParaOverride-1">Jánošík se po nich rozhlédl. Seděli nehybně, nikdo nepromluvil ani slovo, dřímali anebo se dívali mlčky před sebe. Vzpomínal na těžkou zimu, kdy se brodili po pás závějemi, skrývali se v&#160;lese před sněhovými vánicemi, nebo se nahrnuli do prázdných stodol a&#160;stejně prázdných maštalí panských dvorců. Nohy obalené v&#160;hadrech, s&#160;ovčími kožichy na ramenou, postupovali zavátými dolinami i&#160;horskými stezkami, vrhali se na oddíly císařských jako káňata a&#160;bili se s&#160;nadšením a&#160;nelítostně.</p>
			<p class="MLP_text ParaOverride-1">Poznal dědiny, ztracené v&#160;horských údolích, kde se k&#160;nim přidávali všichni muži i&#160;chlapci; a&#160;viděl bídu, jež nebyla o&#160;nic menší než doma na kopanicích. Dole při Dunaji se před nimi lidé schovávali do lochů, do děr, které si vykopali ve svých prázdných chalupách, jako se před nedávnem ukrývali před Turky; ale jejich nedůvěra rychle zmizela a&#160;dávali jim všechno, co měli, poslední kus sýra, poslední hrst kukuřičných zrn. Bojovali v&#160;krajích, kde byly dědiny vypálené a&#160;zpustošené, a&#160;kde lidé jedli jen kořínky, žaludy a&#160;pýr.</p>
			<p class="MLP_text ParaOverride-1">„Měli jsme se vyhnout vodě a&#160;lukám,“ ozvalo se mu za zády. Obrátil se. Byl to hubený, černý vesničan odněkud od Trebišova. „V&#160;lese bylo bezpečněji a&#160;mohli jsme být ve výhodě. Byla to chyba.“</p>
			<p class="MLP_text ParaOverride-1">„A&#160;nebyla první,“ řekl Matěj Dykoš.</p>
			<p class="MLP_text ParaOverride-1">„Nechceme zemana,“ vykřikl opodál v&#160;trávě Haladej, kosmatý zarostlý kuruc. „Je to špatný oficír a&#160;vede nás do záhuby! Kolik lidí už zbytečně padlo, protože je zeman bázlivec!“</p>
			<p class="MLP_text ParaOverride-1">Všichni kolem ohně zvedli hlavy. Začali mluvit jeden přes druhého. „A&#160;jednou, až bude nejhůř, ztratí se jako pára nad lesem! Kolik takových už jsme poslední dobou viděli!“</p>
			<p class="MLP_text ParaOverride-1">Juraj vstal.</p>
			<p class="MLP_text ParaOverride-1">„Když budou mezi námi spory, rozeženou nás labanci jako hejno vran.“</p>
			<p class="MLP_text ParaOverride-1">„Mezi námi žádné spory nejsou,“ vykřikl z&#160;polotmy vysoký hlas. „Nechceme spory, chceme jen dobrého velitele, který se umí bít!“</p>
			<p class="MLP_text ParaOverride-1">„Je to kurucký velitel,“ řekl Jánošík. „A&#160;my jsme kurucové. Zdvih­nout hlas proti němu nemůžeme. Nemůžeme bojovat na vlastní pěst.“</p>
			<p class="MLP_text ParaOverride-1">„A&#160;proč ne?“ zeptal se vousáč Haladej. „Na začátku jsme taky bojovali na vlastní pěst! A&#160;líp než teď.“</p>
			<p class="MLP_text ParaOverride-1">„Dobrá,“ řekl Jánošík. „Tak proč mu to neřeknete?“</p>
			<p class="MLP_text ParaOverride-1">„Jděte pro něj!“ vykřikl kdosi. „Povíme mu to do očí!“</p>
			<p class="MLP_text ParaOverride-1">Několik mužů se rozběhlo do tmy. Ostatní stáli kolem ohně, překřikovali se navzájem, připomínali si boje u&#160;Likavy a&#160;pod Muráněm, kdy ještě bylo všechno jiné. Jánošík se opřel o&#160;vyhřátý kámen a&#160;pozoroval hořící dřevo.</p>
			<p class="MLP_text ParaOverride-1">Věděl, že nadšení prvních bojů už dávno nesdílejí všichni, že začíná vyhasínat jako dohořívající dřevo. Lidé začali ztrácet důvěru ke svým velitelům, tohle nebylo poprvé. Někdy měl pocit, že se jich zeman bojí. Ale že neumí bojovat, to věděl stejně dobře jako muži, kteří teď hlučeli za jeho zády. Vázlo zásobování, zeman je hnal od čerta k&#160;ďáblu, často byli celé dlouhé dny i&#160;týdny bez spojení s&#160;ostatními oddíly, jízda nevěděla o&#160;pěšácích a&#160;pěšáci o&#160;jízdě. Stalo se také, že hnali císařské, stačilo jen znovu zaútočit, ale zeman zaváhal a&#160;pak už bylo pozdě; a&#160;jindy je zase vedl slepě do pasti, z&#160;které vyvázli jen za cenu zbytečných ztrát, zrovna jako dnes. Ale ti, kteří stojí v&#160;čele povstání, mu důvěřují. Jinak by ho přece už dávno odvolali. Proč to neudělali, když každý musí vědět už dávno, že je to špatný velitel? Kde je cesta z&#160;tohoto bludného kruhu? Rebelie? Ale jak to pak skončí s&#160;povstáním, když se začnou hryzat mezi sebou?</p>
			<p class="MLP_text ParaOverride-1">Z&#160;úvah ho vyrušil dusot koní. Zdvihl oči. Ze tmy se vynořil zeman Očkay v&#160;sedle svého černého hřebce, za ním několik jezdců, které Juraj neznal; nejspíš to byli lidé místního pána z&#160;kaštelu nad vesnicí. Očkay zůstal v&#160;sedle, černý knír mu výbojně trčel na obě strany. Tvářil se rozhněvaně a&#160;mračil se jako čert.</p>
			<p class="MLP_text ParaOverride-1">„Co se děje?“ zeptal se svým chraptivým hlasem.</p>
			<p class="MLP_text ParaOverride-1">Vousatý Haladej, který prve bouřil nejurputněji, vystoupil dva kroky vpřed.</p>
			<p class="MLP_text ParaOverride-1">„Pane,“ řekl a&#160;chvíli hledal další slova. „Chceme s&#160;tebou mluvit.“</p>
			<p class="MLP_text ParaOverride-1">Zeman se nadzvedl v&#160;sedle, pak se zase posadil a&#160;maličko se předklonil.</p>
			<p class="MLP_text ParaOverride-1">„Kdyby neměl oddíl za sebou tak těžký den, dal bych tě ztrestat. Takhle nemluví voják s&#160;velitelem.“</p>
			<p class="MLP_text ParaOverride-1">To byla chyba. Houf se pohnul.</p>
			<p class="MLP_text ParaOverride-1">„Počkejte,“ vykřikl vesničan z&#160;Trebišova. Muži se zastavili.</p>
			<p class="MLP_text ParaOverride-1">„Pane, máme k&#160;tobě prosbu.“</p>
			<p class="MLP_text ParaOverride-1">„Jakoupak prosbu?“ ozval se vousáč nespokojeně. „Žádnou prosbu! To není prosba!“</p>
			<p class="MLP_text ParaOverride-1">Zeman se zarazil. Zdálo se, že vtáhl hlavu mezi ramena.</p>
			<p class="MLP_text ParaOverride-1">„Možná nevíš,“ pokračoval vesničan, „jak to bylo dřív. Nejsi s&#160;námi tak dlouho.“</p>
			<p class="MLP_text ParaOverride-1">„Sotva čtyři měsíce!“ zvolal Haladej posměšně.</p>
			<p class="MLP_text ParaOverride-1">„Vrať se ke své ženě a&#160;ke svému vínu,“ vykřikl kdosi ze zástupu. „Tohle není život pro tebe!“</p>
			<p class="MLP_text ParaOverride-1">Vytáhlý kuruc zdvihl ruku a&#160;předstoupil blíž.</p>
			<p class="MLP_text ParaOverride-1">„Urozený pane,“ řekl mírně, „boj v&#160;horách je těžký. Nejsi zvyklý na takové živobytí.“</p>
			<p class="MLP_text ParaOverride-1">„A&#160;co tedy chcete? Nového velitele?“</p>
			<p class="MLP_text ParaOverride-1">„Nového velitele!“ vykřikl Trebišovan.</p>
			<p class="MLP_text ParaOverride-1">„A&#160;kdo by to měl být?“ zeptal se Očkay uštěpačně. „Ty?“</p>
			<p class="MLP_text ParaOverride-1">„Jsou tady lepší, pane. Mladší a&#160;statečnější.“ Rozhlédl se kolem sebe.</p>
			<p class="MLP_text ParaOverride-1">„Ať nám velí tady Juraj Jánošík,“ vykřikl černý, podsaditý kuruc. „Nebýt jeho, všechny by nás teď nesl Hron!“</p>
			<p class="MLP_text ParaOverride-1">„Nebo ho alespoň přiber do své družiny,“ řekl rychle dlouhán. „Víš přece dobře, že je to statečný člověk. A&#160;v&#160;horách se vyzná.“</p>
			<p class="MLP_text ParaOverride-1">Zeman přitáhl prudce uzdu a&#160;hřebec se pod ním vzepjal. Přední řada mužů ustoupila o&#160;krok. Jezdec popleskal hřebce po krku a&#160;kůň dopadl kopyty do trávy.</p>
			<p class="MLP_text ParaOverride-1">„Jánošík?“ zeptal se Očkay. „Ať předstoupí!“</p>
			<p class="MLP_text ParaOverride-1">Juraj udělal krok blíž k&#160;ohni. Očkay v&#160;sedle se předklonil.</p>
			<p class="MLP_text ParaOverride-1">„Tak ty chceš velet kurucům?“ zeptal se. „Odkud jsi přišel?“</p>
			<p class="MLP_text ParaOverride-1">„Z&#160;terchovských kopanic, pane,“ řekl Jánošík.</p>
			<p class="MLP_text ParaOverride-1">„Nevzpomínám si, kde to je. Kolik máš země?“</p>
			<p class="MLP_text ParaOverride-1">„Nemám žádnou zem.“</p>
			<p class="MLP_text ParaOverride-1">„Tak komu patříš?“</p>
			<p class="MLP_text ParaOverride-1">„Nikomu.“</p>
			<p class="MLP_text ParaOverride-1">Jánošík stál rovně, s&#160;hlavou vztyčenou a&#160;díval se zemanovi zpříma do očí.</p>
			<p class="MLP_text ParaOverride-1">„Rubal jsem dřevo, chodil na panské a&#160;pásl ovce.“</p>
			<p class="MLP_text ParaOverride-1">Očkay se rozesmál.</p>
			<p class="MLP_text ParaOverride-1">„Pásl jsi berany, a&#160;teď chceš vést kuruce? Nezdá se ti, že si troufáš?“</p>
			<p class="MLP_text ParaOverride-1">„Je to statečný člověk,“ vykřikl někdo ze zástupu, „a umí bojovat!“</p>
			<p class="MLP_text ParaOverride-1">Očkay se přikrčil v&#160;sedle a&#160;přinutil koně ke klidu.</p>
			<p class="MLP_text ParaOverride-1">„Tak. Umí bojovat. Pásl ovce a&#160;umí bojovat. Ať tedy bojuje a&#160;neplete se do věcí, kterým nerozumí! Já jsem tady velitel, já jsem za oddíl odpovědný. V&#160;každém vojsku se musí poslouchat, poslouchat na slovo a&#160;bez řečí. Jinak jsme předem poraženi. Velitele vybírá a&#160;určuje sám nejvyšší pán, princeps František Rákoczi. Zná snad tenhle bezzemek jeho záměry a&#160;rozkazy líp než já?“</p>
			<p class="MLP_text ParaOverride-1">„Vím jenom,“ řekl Jánošík pevně, „že zruší robotu a&#160;udělá z&#160;nás svobodné lidi.“</p>
			<p class="MLP_text ParaOverride-1">„Tohle jediné vám uvízlo v&#160;hlavě,“ přikývl Očkay, „nic jiného. Napadlo tě někdy, kdo bude vyvážet hnůj, když všichni budou pány?“</p>
			<p class="MLP_text ParaOverride-1">Tiskl hřebce koleny a&#160;kůň začal neklidně tancovat. Očkay se vztyčil ve třmenech.</p>
			<p class="MLP_text ParaOverride-1">„Ještě jedna taková rebelie a&#160;dám vás všechny zmrskat! Zapomněli jste na heslo, které Jeho Milost František Rákoczi vepsal na svůj prapor? Kdo zapomněl, nemá tady co pohledávat. Ale ti, co zůstanou, budou poslouchat, nebo je dám pověsit na první hrušce jako buřiče a&#160;zrádce!“</p>
			<p class="MLP_text ParaOverride-1">„Neurážej nás, pane,“ řekl Jánošík a&#160;zaťal pěsti. „Nejsme zrádci a&#160;nezapomněli jsme, zač bojujeme.“</p>
			<p class="MLP_text ParaOverride-1">Očkay na něj pohlédl z&#160;výšky a&#160;zasmál se.</p>
			<p class="MLP_text ParaOverride-1">„To heslo je spravedlnost,“ řekl Jánošík. „Spravedlnost.“</p>
			<p class="MLP_text ParaOverride-1">„Dejme tomu,“ přikývl Očkay. „Ale začíná to jinak. Pro patria et libertate! Za vlast a&#160;svobodu! Jenomže to je napsáno latinsky a&#160;ty se neumíš ani podepsat.“</p>
			<p class="MLP_text ParaOverride-1">Stiskl kolena a&#160;kůň se obrátil. Hlouček jezdců se rozjel tryskem po travnatém svahu a&#160;zmizel ve tmě, ještě chvíli bylo slyšet vrzání postrojů, údery podkov o&#160;kamení, pak zaskřípěla v&#160;kaštelu těžká vrata a&#160;bylo ticho.</p>
			<p class="MLP_text ParaOverride-1">Muži stáli kolem ohně a&#160;mlčeli. Kdosi přistoupil k&#160;dohasínajícím plamenům s&#160;náručí dřeva, ale kosmatý kuruc mu zadržel ruku a&#160;řekl:</p>
			<p class="MLP_text ParaOverride-1">„Už ne. Půjdeme spát. Už je pozdě.“ V&#160;hlase měl únavu.</p>
			<p class="MLP_text ParaOverride-1">„Postavili jsme vůbec varty?“ zeptal se.</p>
			<p class="MLP_text ParaOverride-1">„Jako vždycky,“ řekl vousáč.</p>
			<p class="MLP_text ParaOverride-1">Dlouhý a&#160;vysušený kuruc, který stál do té chvíle bez pohnutí u&#160;ohně, zvedl hlavu a&#160;pomalu se obrátil. Sáhl k&#160;opasku, vytáhl pistoli a&#160;hodil ji do trávy.</p>
			<p class="MLP_text ParaOverride-1">„Už ji nebudu potřebovat,“ řekl zamračeně. „Vracím se domů.“</p>
			<p class="MLP_text ParaOverride-1">Nikdo se ani nepohnul. Jánošík se opíral zády o&#160;kámen a&#160;ruce měl složené na prsou.</p>
			<p class="MLP_text ParaOverride-1">„Zdvihni tu pistoli,“ řekl mírně.</p>
			<p class="MLP_text ParaOverride-1">Muž stál a&#160;nehýbal se.</p>
			<p class="MLP_text ParaOverride-1">„Zdvihni ji.“</p>
			<p class="MLP_text ParaOverride-1">„Ztratil jsem dnes tři kamarády,“ řekl muž. „Byli to poslední z&#160;naší vesnice.“</p>
			<p class="MLP_text ParaOverride-1">„Tak se tedy vrať k&#160;jejich ženám a&#160;pověz jim, že ti tři umřeli zbytečně. A&#160;nezapomeň to povědět taky jejich otcům a&#160;dětem. Copak chceš,“ dodal prudce Jánošík a&#160;narovnal se, „aby to všechno bylo nadarmo? Úplně nadarmo?“</p>
			<p class="MLP_text ParaOverride-1">Muž zaváhal a&#160;nerozhodně přešlápl. Rozhlédl se po kruhu zarostlých tváří. Všechny oči ho napjatě pozorovaly. Pomalu sklonil hlavu.</p>
			<p class="MLP_text ParaOverride-1">Udělal krok kupředu, zvedl pistoli, otřel ji rukávem a&#160;zastrčil ji za opasek. Potom poodešel od ohně až na samou hranici světla a&#160;tmy a&#160;lehl si do trávy. Ruce si dal pod hlavu a&#160;zadíval se na noční nebe, přes které hnal vítr cáry mraků. Hvězdy mizely a&#160;znovu se objevovaly.</p>
			<p class="MLP_text ParaOverride-1">Oheň pomalu a&#160;nezadržitelně dohasínal. Občas ještě kus dřeva zahořel jasným plamenem, ale jen na malou chvíli, pak už jen řeřavěl a&#160;slabě žhnul do tmy.</p>
			<p class="MLP_text ParaOverride-1">Jánošíka napadlo, že takhle vydechovalo teplo z&#160;ovcí doma na kopanicích, když je otec vzal v&#160;třeskuté zimě na noc do světnice, aby svou blízkostí zahřály děti.</p>
		</div>
</body>
</html>