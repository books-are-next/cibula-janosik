<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>janosik-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="janosik-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-1">9</p>
			<p class="MLP_text_bez1radku ParaOverride-1">Když svítalo, z&#160;ohniště stoupal ještě tenký proužek kouře. Muži byli zvyklí vstávat brzo; byl to návyk z&#160;nepřetržitých bojů i&#160;z&#160;ustavičného harcování, a&#160;vlastně i&#160;z&#160;dob, kdy pracovali od rozbřesku do soumraku na polích. Slunce dosud nevyšlo, nad zalesněnými hřbety kopců bylo nebe světle zelené a&#160;pak slabě modré. Napojili koně v&#160;potoce a&#160;pomalu stoupali svahem k&#160;zemanské tvrzi. Těžká dřevěná brána byla ještě zavřená. Stáli opodál a&#160;trpělivě čekali. Někde ve vsi kokrhal kohout, jako by nikdy neměl přestat. Ze šindelových střech stoupala bílá pára.</p>
			<p class="MLP_text ParaOverride-1">Veřeje zaskřípěly a&#160;padací most narazil na dubové trámy. Brána se otevřela a&#160;objevil se správce, za ním hlouček drábů. Správce zůstal stát uprostřed mostu.</p>
			<p class="MLP_text ParaOverride-1">„Váš pán a&#160;velitel přikazuje, abyste v&#160;den odpočinku posekali louky při potoce a&#160;všechny stráně. Ve vsi je málo lidí a&#160;sami na všechno nestačí. Drábové vás tam zavedou. Dokud nebude seno pod střechou, oddíl zůstane na místě.“</p>
			<p class="MLP_text ParaOverride-1">Muži začali reptat.</p>
			<p class="MLP_text ParaOverride-1">„Nejsme poddaní,“ vykřikl zuřivě kosmatec. „Jsme lidé svobodní!“</p>
			<p class="MLP_text ParaOverride-1">„Jste vojáci Jeho Milosti,“ ozvalo se drábům za zády. Padací most zaduněl, zeman zastavil koně těsně vedle správce.</p>
			<p class="MLP_text ParaOverride-1">„Dokud trvá vojna, jste vojáci, a&#160;vaší povinností je poslouchat!“</p>
			<p class="MLP_text ParaOverride-1">„Naše povinnost je bojovat,“ vykřikl znovu Haladej. „Na Malo­hontě jsme přednedávnem rubali panstvu stromy a&#160;spravovali cesty. Kdo porazí labance, když to neuděláme my?“</p>
			<p class="MLP_text ParaOverride-1">„Voják musí poslouchat vrchnost,“ řekl zeman. „Obilí stojí na polích a&#160;tráva hnije. Sýpky a&#160;stodoly jsou prázdné.“</p>
			<p class="MLP_text ParaOverride-1">„Panské sýpky!“ vykřikl někdo v&#160;houfu. „O&#160;ty vám jde, o&#160;nic jiného!“</p>
			<p class="MLP_text ParaOverride-1">„Včera jsem něco říkal a&#160;už to nebudu opakovat. Do práce!“</p>
			<p class="MLP_text ParaOverride-1">Otočil koně, ale zastavil se. Ze svahu od potoka se ozval rychlý dusot koní. Tři jezdci letěli strání vzhůru, tiskli se těly ke koňské hřívě. Jezdci byli pokryti od hlavy až k&#160;patě blátem a&#160;prachem, srst koní ztmavla potem. Zastavili několik kroků před mostem a&#160;jezdci se spíš svezli, než seskočili na udusanou zem.</p>
			<p class="MLP_text ParaOverride-1">Jánošík si uvědomil, že toho osmahlého s&#160;tváří jak uhel a&#160;s&#160;rozcuchanými vousy odněkud zná, ale nemohl si vzpomenout odkud.</p>
			<p class="MLP_text ParaOverride-1">„Sedlejte koně,“ vykřikl osmahlý. Hlas mu chraptěl únavou, prachem dlouhé cesty a&#160;nevyspáním.</p>
			<p class="MLP_text ParaOverride-1">„Kdo jsi,“ řekl zeman, „že tady chceš poroučet?“</p>
			<p class="MLP_text ParaOverride-1">„Pane,“ zasípěl muž a&#160;přidržel se rukou koňské hřívy, „objíždíme všechny vesnice a&#160;tábory. Zapřísahám tě, ať tvůj oddíl vyrazí hned na cestu. Podle Váhu táhne k&#160;severu veliké vojsko císařských a&#160;každým dnem tam dojde k&#160;veliké bitvě.“</p>
			<p class="MLP_text ParaOverride-1">„Jak se jmenuješ a&#160;odkud jsi?“ zeptal se zeman.</p>
			<p class="MLP_text ParaOverride-1">„Na tom nezáleží,“ řekl muž unaveně, „ale když to chceš vědět, říkají mi Oravec.“</p>
			<p class="MLP_text ParaOverride-1">Oravec! Jánošík se předklonil v&#160;sedle svého nízkého koně. Vzpomněl si na tu tvář, náhle ji viděl znovu před sebou, vysokého a&#160;ramenatého muže s&#160;temnou tváří, seděl u&#160;stolu v&#160;jizbě u&#160;Merjada a&#160;vyprávěl, co se děje ve světě. Chtělo se mu vykřiknout, vrhnout se k&#160;jezdci, obejmout ho.</p>
			<p class="MLP_text ParaOverride-1">„Pane,“ vykřikl Haladej z&#160;houfu kuruců, „jsme připraveni vyrazit!“</p>
			<p class="MLP_text ParaOverride-1">Zeman se vztyčil ve třmenech.</p>
			<p class="MLP_text ParaOverride-1">„Dal jsem rozkaz a&#160;vy ho splníte!“ Křičel, až mu hlas přeskakoval. „Nejdřív sklidit!“</p>
			<p class="MLP_text ParaOverride-1">„Pane, chystá se velká bitva,“ řekl pomalu Oravec a&#160;udělal krok vpřed. „Musíte všichni přijít na pomoc, jinak bude s&#160;námi zle. Se všemi!“</p>
			<p class="MLP_text ParaOverride-1">„Zůstaneme tady,“ řekl odměřeně zeman. „Já jsem velitel. Já mám komando. A&#160;ty táhni třeba do pekla!“</p>
			<p class="MLP_text ParaOverride-1">„Podvedl jsi nás,“ zvolal Oravec. Obrátil se k&#160;zástupu a&#160;vykřikl:</p>
			<p class="MLP_text ParaOverride-1">„Nevidíte, že nás podvedli? Spojili se s&#160;Turkem, když bylo nejhůř, a&#160;zrovna tak se už dávno spojili s&#160;labanci. Za peníze, majetky a&#160;moc se spřáhnou i&#160;s&#160;čertem! Copak si myslíte, že jim jde o&#160;vaši svobodu? Chtějí svou ústavu proti císaři, a&#160;dostanou ji. Jejich kupci chtějí stejná práva, jako mají kupci z&#160;Němec, a&#160;taky je budou mít. Ale vám zůstanou slzy, krev a&#160;pot jako vždycky!“</p>
			<p class="MLP_text ParaOverride-1">„Lžeš,“ zvolal zeman, „v hrdlo lžeš! Nemáš jediný důkaz!“</p>
			<p class="MLP_text ParaOverride-1">„Důkaz? Dobrá, řeknu hned dva. Povstalecká vláda, naše vláda, vydala nové peníze, měděné libertáše. Horníci v&#160;Bystrici a&#160;v&#160;Kremnici nevzali mzdu, protože jim za libertáše nikdo nic neprodal. Přestali kutat, ale zlomili je střelbou. Jedenáct jich padlo.“</p>
			<p class="MLP_text ParaOverride-1">„To je lež! Hanebná lež!“</p>
			<p class="MLP_text ParaOverride-1">„To je pravda! Když zástupci trenčínské stolice na povstaleckém sněmu v&#160;Onódě promluvili proti takovým a&#160;jiným neřádným věcem, šavlemi je na smrt dosekali!“</p>
			<p class="MLP_text ParaOverride-1">Obrátil se hněvivě k&#160;zemanovi.</p>
			<p class="MLP_text ParaOverride-1">„A&#160;my vám věřili, my jsme vám věřili jak stádo ovcí, když je ženou na stříž!“</p>
			<p class="MLP_text ParaOverride-1">Zdvihl ruku nad hlavu.</p>
			<p class="MLP_text ParaOverride-1">„Všichni do sedel!“</p>
			<p class="MLP_text ParaOverride-1">„Stůjte!“ vykřikl zeman. „Vy blázni, čeho chcete sami dosáhnout? Co jste si vybojovali? Země je zdrancovaná, dědiny vypálené, bratr se bojí bratra. Chcete všichni pomřít hladem a&#160;cholerou?“</p>
			<p class="MLP_text ParaOverride-1">„Ty nás nenakrmíš,“ řekl Oravec. „Do sedel, dokud je čas!“</p>
			<p class="MLP_text ParaOverride-1">Muži se obrátili ke svým koním. Oravec se namáhavě vytáhl do sedla. Oči mu planuly jako v&#160;horečce.</p>
			<p class="MLP_text ParaOverride-1">„Stůjte,“ vykřikl zeman. „Vídeň nám dává milost! Co chcete ještě víc?“</p>
			<p class="MLP_text ParaOverride-1">„Jak to nám?“ zeptal se Oravec.</p>
			<p class="MLP_text ParaOverride-1">„Nám všem! Vrchnosti, poddaným, všem!“</p>
			<p class="MLP_text ParaOverride-1">Oravec si odplivl.</p>
			<p class="MLP_text ParaOverride-1">„Vy zrádci, vy mizerní zrádci!“</p>
			<p class="MLP_text ParaOverride-1">Z&#160;brány třeskla rána a&#160;drábům se objevil nad hlavami obláček špinavě bílého kouře. Oravec zdvihl pomalu ruku k&#160;prsům, sesunul se do prachu a&#160;zůstal ležet bez hnutí.</p>
			<p class="MLP_text ParaOverride-1">Muži se vrhli k&#160;padacímu mostu, ale most už byl prázdný. Břevna se zdvihla a&#160;brána s&#160;duněním zapadla.</p>
			<p class="MLP_text ParaOverride-1">„Vypálíme to vaše hnízdo lotrovské, spálíme je na prach,“ křičeli kurucové, „rozvalíme kaštel do základů!“ Pobíhali podle vodního příkopu a&#160;hrozili pěstmi. Na bránu zabušily první kameny.</p>
			<p class="MLP_text ParaOverride-1">Jánošík se sklonil k&#160;Oravcovi a&#160;vzal mu hlavu do náruče. Kurucovi stékala z&#160;koutku úst rudá stružka krve.</p>
			<p class="MLP_text ParaOverride-1">„Všechno bude zase v&#160;pořádku,“ řekl Jánošík naléhavě. „Vezmu tě na koně a&#160;pojedeš s&#160;námi.“</p>
			<p class="MLP_text ParaOverride-1">Oravec zavrtěl namáhavě hlavou.</p>
			<p class="MLP_text ParaOverride-1">„Teď už je pozdě.“</p>
			<p class="MLP_text ParaOverride-1">Pohlédl Jánošíkovi do tváře. „Kdo jsi? Neznám tě.“</p>
			<p class="MLP_text ParaOverride-1">„Z&#160;Terchové, tenkrát u&#160;Merjada, pamatuješ se?“</p>
			<p class="MLP_text ParaOverride-1">„Terchová,“ zašeptal Oravec a&#160;přivřel oči. Malou chvilku to vypadalo, že se usmívá, ale byla to jen rozmazaná krev na tváři. Pak znovu otevřel oči a&#160;s&#160;vypětím všech sil zvedl hlavu.</p>
			<p class="MLP_text ParaOverride-1">„Nezdržujte se a&#160;jeďte, jeďte! Musíte bojovat, jinak je všechno ztraceno.“ Rozkašlal se. „Jeďte, dokud je čas!“</p>
			<p class="MLP_text ParaOverride-1">Pak mu hlava klesla, pomalu se zhroutil a&#160;zůstal ležet bez pohnutí.</p>
			<p class="MLP_text ParaOverride-1">Jánošík vstal.</p>
			<p class="MLP_text ParaOverride-1">„Vyrazíme, a&#160;hned!“</p>
			<p class="MLP_text ParaOverride-1">Hlouček kolem něj se rozběhl. Muži, kteří zasypávali kamením hradby, se obrátili a&#160;utíkali ke koním. V&#160;malé chvíli byli jezdci v&#160;sedlech, pěší se srazili do houfu. Jánošík vzal Oravce do náruče, přehodil si ho přes koně a&#160;vyšvihl se do sedla. Houf jezdců se rozletěl svahem a&#160;brzy zmizel v&#160;zákrutech lesní cesty.</p>
			<p class="MLP_text ParaOverride-1">Oravce pohřbili pod zelenou jedlí na vrchu, kde cesta obtáčela skály a&#160;začínala klesat na druhou stranu kopců.</p>
			<p class="MLP_text ParaOverride-1">Štvali koně jako zběsilí, bez únavy a&#160;bez odpočinku. Dva dny a&#160;dvě noci jeli tryskem, jen s&#160;krátkými přestávkami, aby si koně odpočinuli. V&#160;noci slezli ze sedel, ošetřili koně a&#160;ulehli k&#160;ohni, ale zrána ještě za tmy byli už znovu v&#160;sedlech. Nevyspalí, zaprášení, prach jim skřípal v&#160;zubech a&#160;lepil se jim na patro a&#160;na jazyk.</p>
			<p class="MLP_text ParaOverride-1">Třetího dne spatřili v&#160;širokém údolí před sebou lesklou hladinu Váhu. Klikatou cestou štvali koně do údolí. Dojeli k&#160;řece a&#160;koně dlouho a&#160;žíznivě pili. Potom se dali podle proudu na západ. Slunce jim stálo kolmo nad hlavami, projížděli právě řídkým borovým lesem, když zaslechli před sebou tlumené hlasy a&#160;skřípání dřevěných kol. Zastavili.</p>
			<p class="MLP_text ParaOverride-1">V&#160;zátočině se objevil zástup jezdců i&#160;pěších. Koně šli pomalu, lidé se sotva vlekli. Kráčeli se svěšenými hlavami, podpírali se navzájem, na první pohled bylo vidět, že jsou vyčerpaní k&#160;smrti. Uprostřed zástupu jelo několik vesnických vozů a&#160;na nich leželi ranění. Z&#160;čela zástupu vyjel tryskem muž na nízkém koni a&#160;zastavil před kuruci.</p>
			<p class="MLP_text ParaOverride-1">„Kam jedete?“</p>
			<p class="MLP_text ParaOverride-1">Byl už starší, vlasy měl bílé. Rameno měl ovázané v&#160;hadrech, kterými prosakovala krev.</p>
			<p class="MLP_text ParaOverride-1">„K&#160;našim,“ řekl Jánošík. „Na pomoc.“</p>
			<p class="MLP_text ParaOverride-1">„Už nejezděte nikam. Je pozdě.“</p>
			<p class="MLP_text ParaOverride-1">„Jak to, pozdě?“ zeptal se kosmatý Haladej.</p>
			<p class="MLP_text ParaOverride-1">„Už je po bitvě.“</p>
			<p class="MLP_text ParaOverride-1">„To není pravda,“ vykřikl Matěj. „To nemůže být pravda!“</p>
			<p class="MLP_text ParaOverride-1">„Srazili jsme se s&#160;nimi u&#160;Trenčína,“ řekl muž. „Rvali jsme se jako vzteklí psi, ale všechno nadarmo. Jeden proti deseti, jak jsme mohli obstát?“</p>
			<p class="MLP_text ParaOverride-1">Zakryl si dlaní tvář.</p>
			<p class="MLP_text ParaOverride-1">„A&#160;kam jedete?“</p>
			<p class="MLP_text ParaOverride-1">„Nikam,“ řekl muž hořce. „Už nikam. Utíkáme. Všechno se valí údolím Váhu na východ. Ustupujeme, utíkáme. Je konec.“</p>
			<p class="MLP_text ParaOverride-1">Zbědovaný zástup je míjel, nikdo ani nezvedl hlavu. Kurucové se rozestoupili, aby jim uvolnili cestu. Micky se dívali, jak se vlečou beze slova a&#160;plni ran, poražené vojsko, které ztratilo poslední naději. Ještě chvíli doznívaly jejich kroky v&#160;zátočině, pak bylo ticho.</p>
			<p class="MLP_text ParaOverride-1">„Měl pravdu,“ řekl kosmatec. Obrátil se na Jánošíka. „Ten pod jedlí měl pravdu.“</p>
			<p class="MLP_text ParaOverride-1">Položil Jánošíkovi ruku na rameno, chvíli se mu díval do tváře, potom pobodl koně, obrátil se a&#160;zavolal:</p>
			<p class="MLP_text ParaOverride-1">„Kdo se nemá kam vrátit, ať jde se mnou do lesů! Ať se přidá!“</p>
			<p class="MLP_text ParaOverride-1">Zamířil svahem vzhůru, kůň ujížděl po balvanech, kamení se mu sypalo pod kopyty. Uprostřed svahu se Haladej zastavil a&#160;zamával. Několik jezdců se rozjelo za ním. Ostatní se chvíli tiše radili, pak dva nebo tři krátce objali Jánošíka a&#160;zamířili s&#160;ostatními k&#160;zátočině, v&#160;níž zmizel zástup poraženého vojska.</p>
			<p class="MLP_text ParaOverride-1">Matěj Dykoš se svým kamarádem osaměli.</p>
			<p class="MLP_text ParaOverride-1">Jánošík pobídl patami koně a&#160;pomalu se vydal podle vody směrem na západ.</p>
			<p class="MLP_text ParaOverride-1">„Kam jedeš?“ zeptal se Matěj.</p>
			<p class="MLP_text ParaOverride-1">Jánošík se v&#160;sedle ani nepohnul, hlavu měl skloněnou.</p>
			<p class="MLP_text ParaOverride-1">„Do Terchové. Kam jinam?“</p>
		</div>
</body>
</html>