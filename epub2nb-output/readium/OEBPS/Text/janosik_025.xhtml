<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>janosik-21</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="janosik-21" xml:lang="cs-CZ">
		<div class="Z-kladn--textový-r-meček">
			<p id="_idParaDest-20" class="MLP_uroven2_kapitola ParaOverride-1">20<a id="_idTextAnchor007"></a></p>
			<p class="MLP_text_bez1radku ParaOverride-1">Seděli v&#160;trávě nad úzkým potokem, který padal po kamení dolů k&#160;cestě. Kolem dokola se zdvíhaly strmé lesnaté stráně Kremnických hor, strže a&#160;rokle, mezi nimi skály. Jánošík pozoroval jestřába, který kroužil nad protějším hřebenem. Buď vyhlížel kořist, nebo tam měl někde v&#160;nepřístupných skálách hnízdo.</p>
			<p class="MLP_text ParaOverride-1">Z&#160;myšlenek ho vytrhl náhlý pohyb. Ondruš vstal a&#160;přistoupil blíž k&#160;malé skalce. Chvíli se díval, pak dal znamení rukou.</p>
			<p class="MLP_text ParaOverride-1">Jánošík se obrátil k&#160;cestě. Ubíral se tam nějaký stařík, přes rameno měl poloprázdný splasklý vak. Možná dřevař nebo dědinčan, který jde někam na salaš nebo do lesa.</p>
			<p class="MLP_text ParaOverride-1">Stařík došel k&#160;místu, kde se potok stáčel podle cesty. Nabral vodu do dlaní, žíznivě se napil a&#160;pak se pohodlně posadil na kámen. Vytáhl fajfku zapekačku, rozvážně do ní nasypal tabák a&#160;labužnicky si zapálil. Seděl a&#160;díval se k&#160;lesu, nad kterým stále ještě kroužil jestřáb.</p>
			<p class="MLP_text ParaOverride-1">„Taky bych si dal říct,“ zašeptal Moravčík.</p>
			<p class="MLP_text ParaOverride-1">Jánošík vstal. Přeskočil potok a&#160;seběhl jako kočka na cestu. Stařík se lekl.</p>
			<p class="MLP_text ParaOverride-1">„Cože se touláš po lese a&#160;strašíš pokojné lidi?“ zeptal se vyčítavě. „Už jsem myslel, že je to medvěd.“</p>
			<p class="MLP_text ParaOverride-1">„Nevypadáš zrovna, že by ses dal tak snadno vystrašit. A&#160;proč tak sám?“</p>
			<p class="MLP_text ParaOverride-1">„Nesu nějaké listy.“</p>
			<p class="MLP_text ParaOverride-1">„Listy?“</p>
			<p class="MLP_text ParaOverride-1">„Poštárčik,“ řekl děda a&#160;labužnicky zabafal. „Když je tak pěkně jako dnes, je to k&#160;radosti, ale musím i&#160;v&#160;dešti a&#160;v&#160;zimě. Měli by si vybrat za posla mladšího. Už mě to na stará kolena zmáhá.“</p>
			<p class="MLP_text ParaOverride-1">Jánošík zahvízdal. Na cestě se objevil Moravčík, Plavček a&#160;Ondruš. Poštárčik zamžikal překvapeně očkama, pohled mu sjel na pistole, které měli za opasky, ale neřekl nic.</p>
			<p class="MLP_text ParaOverride-1">Sáhl do vaku a&#160;vytáhl malý paklíček.</p>
			<p class="MLP_text ParaOverride-1">„Zakuřte si, chlapci.“</p>
			<p class="MLP_text ParaOverride-1">Jánošík podal měchuřinku Moravčíkovi. Zapekačka chvíli kolovala z&#160;ruky do ruky.</p>
			<p class="MLP_text ParaOverride-1">„Neměli byste sedět takhle při cestě,“ řekl poštárčik. „Za chvíli tady pojede pan Radvanský.“</p>
			<p class="MLP_text ParaOverride-1">„Neboj se, dáváme pozor. Kdo je pan Radvanský?“</p>
			<p class="MLP_text ParaOverride-1">„Ty neznáš zemana z&#160;Radvaně?“</p>
			<p class="MLP_text ParaOverride-1">„Ještě jsme se nesetkali. Škoda.“</p>
			<p class="MLP_text ParaOverride-1">Poštárčik se usmál.</p>
			<p class="MLP_text ParaOverride-1">„Když jsem vycházel z&#160;dědiny, zrovna tam přijel. Asi odpočívá. Povídal vozka, že ho veze do Necpal, na pohřeb generála Petrócziho.“</p>
			<p class="MLP_text ParaOverride-1">„Generála?“</p>
			<p class="MLP_text ParaOverride-1">„Býval generálem. Kuruckým generálem.“</p>
			<p class="MLP_text ParaOverride-1">Jánošík zpozorněl.</p>
			<p class="MLP_text ParaOverride-1">„A&#160;kdo je ten pan Radvanský?“</p>
			<p class="MLP_text ParaOverride-1">„To je slavná rodina. Z&#160;Radvaně u&#160;Bystrice. S&#160;generálem se dlouho kamarádil, táhli ty kurucké vojny spolu.“ </p>
			<p class="MLP_text ParaOverride-1">„Radvanský byl taky kuruc?“</p>
			<p class="MLP_text ParaOverride-1">„Všichni z&#160;jeho rodiny.“</p>
			<p class="MLP_text ParaOverride-1">„A&#160;jaký je ten kurucký komandant? Spravedlivý?“</p>
			<p class="MLP_text ParaOverride-1">Poštárčik zabafal.</p>
			<p class="MLP_text ParaOverride-1">„Který vlk je lepší? Vyber si ze smečky. Přísný pán. Kuruc, císaře nemá rád, ale na lidi jako nůž.“</p>
			<p class="MLP_text ParaOverride-1">Povzdychl si, vyklepal fajfčičku do trávy a&#160;uložil ji do vaku.</p>
			<p class="MLP_text ParaOverride-1">„Budu muset jít. Tabáček si nechte, dám vám ho darem.“</p>
			<p class="MLP_text ParaOverride-1">Rozloučili se. Děda pomalu vykročil podle potoka. V&#160;zátočině se obrátil, zamával, ale cesta už byla prázdná.</p>
			<p class="MLP_text ParaOverride-1">Jestřáb nad lesem dávno zmizel. Trvalo dlouho, než se v&#160;horním záhybu ozval rachot kol. Kočár se rychle přibližoval.</p>
			<p class="MLP_text ParaOverride-1">Jánošík vystřelil na cestu před koně a&#160;kočár zastavil. V&#160;mžiku byl obklopen houfem horních chlapců.</p>
			<p class="MLP_text ParaOverride-1">„Tisíc hromů,“ vykřikl Huncaga, „dej bohu duši a&#160;nám peníze!“</p>
			<p class="MLP_text ParaOverride-1">Dvířka se otevřela. Vystoupil vysoký muž s&#160;vysušenou, koženou tváří. Měl stříbrem vykládaný pás, po boku se mu houpala damascénka ve stříbrné pochvě, na hlavě měl kožešinovou čapku. Rozhlédl se po mužích kolem kočáru a&#160;přikývl.</p>
			<p class="MLP_text ParaOverride-1">„Co jiného jsem taky mohl čekat!“</p>
			<p class="MLP_text ParaOverride-1">„Ty jsi pan Radvanský?“ zeptal se Jánošík.</p>
			<p class="MLP_text ParaOverride-1">„Tebe se na jméno neptám,“ řekl zeman. „Ani na něm nezáleží.“ Huncaga prohlížel kočár a&#160;vyhazoval na cestu nadité vaky. Zeman si toho nevšímal.</p>
			<p class="MLP_text ParaOverride-1">„Taky jsem býval u&#160;kuruců,“ řekl Jánošík. „Místo jména to stačí.“</p>
			<p class="MLP_text ParaOverride-1">Radvanský po něm šlehl krátkým, překvapeným pohledem.</p>
			<p class="MLP_text ParaOverride-1">„Smutné konce slavné vojny,“ řekl zasmušile. „Není divu, že nás porazili.“ Rozhlédl se po zbojnících, kteří už házeli vaky do trávy za potokem. „S&#160;takovým vojskem jsme nemohli vyhrát.“</p>
			<p class="MLP_text ParaOverride-1">„Takové vojsko nemohlo nikdy vyhrát s&#160;vámi,“ řekl ostře Jánošík.</p>
			<p class="MLP_text ParaOverride-1">Zeman se trpce usmál.</p>
			<p class="MLP_text ParaOverride-1">„Zdá se, že jsme měli trochu jiné představy o&#160;cílech toho po­vstání.“</p>
			<p class="MLP_text ParaOverride-1">„To určitě. Neznal jsi nějakého zemana Očkaye?“</p>
			<p class="MLP_text ParaOverride-1">„Nevzpomínám si. Proč to chceš vědět?“</p>
			<p class="MLP_text ParaOverride-1">„Trochu se mu podobáš. Dal do nás střílet a&#160;přeběhl k&#160;císařským.“</p>
			<p class="MLP_text ParaOverride-1">„Všichni nepřeběhli,“ řekl pan Radvanský. „Někteří bojovali až do konce.“</p>
			<p class="MLP_text ParaOverride-1">Jánošík přikývl.</p>
			<p class="MLP_text ParaOverride-1">„Znal jsem je. A&#160;vím o&#160;jejich hrobech. Věřili vám, a&#160;vy jste je hanebně podvedli.“</p>
			<p class="MLP_text ParaOverride-1">„Nepodvedli jsme nikoho.“</p>
			<p class="MLP_text ParaOverride-1">„Slibovali jste a&#160;slibovali. Že zrušíte roboty, že poddaný dostane svobodu a&#160;že všechno bude podle spravedlnosti. Lhali jste.“</p>
			<p class="MLP_text ParaOverride-1">Radvanský se uraženě napřímil.</p>
			<p class="MLP_text ParaOverride-1">„Nelhali jsme! Na robotní úlevy nebyl čas.“</p>
			<p class="MLP_text ParaOverride-1">„Času jste měli spoustu. Ale vám šlo o&#160;jiné věci. A&#160;potřebovali jste někoho, kdo by vám je vybojoval.“</p>
			<p class="MLP_text ParaOverride-1">„Bojovali jste i&#160;za sebe. Ale vám všem uvízlo v&#160;hlavě jen jedno jediné: robota. Pochopili jste vůbec někdy, že povstání má i&#160;jiný, vyšší cíl? Třeba svobodu vlasti? Pro patria&#160;–“</p>
			<p class="MLP_text ParaOverride-1">„To říkal Očkay taky,“ přerušil ho prudce Jánošík. „Přesně tohle. Ale to je latinsky a&#160;nás nikdo latinsky nenaučil.“</p>
			<p class="MLP_text ParaOverride-1">„Zdá se,“ řekl zeman posměšně, „že něco jste se přece jen naučili.“</p>
			<p class="MLP_text ParaOverride-1">„To jistě. Nevěřit vám a&#160;nenávidět vás.“</p>
			<p class="MLP_text ParaOverride-1">„Budete ještě dlouho diškurovat?“ zavolal Chlastiak.</p>
			<p class="MLP_text ParaOverride-1">„Už končíme, Kubo. Nemáme dál o&#160;čem.“</p>
			<p class="MLP_text ParaOverride-1">Huncaga odpínal zemanovi stříbrnou pochvu s&#160;damascénkou.</p>
			<p class="MLP_text ParaOverride-1">„Tu nedám,“ vykřikl Radvanský. „Je to památka!“</p>
			<p class="MLP_text ParaOverride-1">„Vezmi ji, Hunčíku,“ řekl Jánošík tvrdě. „Beztak ji nikdy v&#160;životě nepoužil. Je to pro něj jen paráda, něco jako přezka na střevíci.“</p>
			<p class="MLP_text ParaOverride-1">Zeman zpopelavěl.</p>
			<p class="MLP_text ParaOverride-1">„Chceš mě urážet?“</p>
			<p class="MLP_text ParaOverride-1">„Za to mi nestojíš. Nastup si a&#160;jeď.“</p>
			<p class="MLP_text ParaOverride-1">Obrátil se k&#160;zemanovi zády a&#160;přeskočil potok, Huncaga s&#160;damascénkou v&#160;ruce za ním. Pan Radvanský je chvíli nenávistně pozoroval, potom vlezl zpátky do kočáru.</p>
			<p class="MLP_text ParaOverride-1">„Mám jet, pane?“ zeptal se vozka, který se celou tu dobu nepohnul z&#160;kozlíku.</p>
			<p class="MLP_text ParaOverride-1">„A&#160;chceš tady k&#160;čertu stát až do skonání světa?“ rozkřikl se zeman.</p>
			<p class="MLP_text ParaOverride-1">Vozka zlehka práskl bičem, bál se, aby to nevypadalo jako výstřel. Kočár se pomalu rozjel.</p>
			<p class="MLP_text ParaOverride-1">Vysoko nad lesem se znovu objevil jestřáb.</p>
			<p class="MLP_text ParaOverride-1">Družina přešla horami až na okraj bezlesé kotliny a&#160;za soumraku přebrodila Turiec. Už za tmy dorazili ke kolibě, kde jim valaši uvařili v&#160;mléce tučnou ovci. Brzy zrána zamířil regiment k&#160;severním lesům.</p>
			<p class="MLP_text ParaOverride-1">Táhli smrčinami nad prudkou a&#160;pěnivou říčkou. Byl konec září a&#160;Jánošík si vzpomněl, že právě před rokem ho Uhorčík přijímal do regimentu. Napadlo ho, co asi dělá matka. Je zrovna takový čas, o&#160;jakém vždycky říkávala, že hory přicházejí do chalupy. Les voněl smůlou, vzduch byl čirý jako voda v&#160;říčních tůních. Znovu se mu vybavila zažloutlá tvář kuruckého zemana z&#160;Radvaně.</p>
			<p class="MLP_text ParaOverride-1">„Proč jsi mu pořádně nenaložil?“ reptal Huncaga, kdykoli o&#160;něm začali mluvit. „Neřád jeden, díval se na nás jako na ovády, jako na námely v&#160;poli!“</p>
			<p class="MLP_text ParaOverride-1">„Ta šavle ho rozzuřila víc,“ řekl Jánošík, „než kdybys mu sebral kočár i&#160;kalhoty. Věř mi.“</p>
			<p class="MLP_text ParaOverride-1">„Škoda že jsi na ty kalhoty nepřišel dřív. To není špatný nápad. A&#160;já už mám svoje jako síto.“</p>
			<p class="MLP_text ParaOverride-1">Moravčík se zasmál.</p>
			<p class="MLP_text ParaOverride-1">„Co by sis počal v&#160;jeho kalhotách? Mohl bys je nosit leda jako rukavici. Chlap byl vysušený jako loňský zajíc.“</p>
			<p class="MLP_text ParaOverride-1">Postupovali lesem nad cestou, která se klikatila v&#160;nespočetných zákrutech pod svahy Studence. Někde před nimi leželo horské sedlo, z&#160;kterého začne cesta prudce klesat do Tmavé doliny. Jánošík sledoval pohledem členité svahy Žiarských vrchů. Kdyby to bylo nutné, úkryty jistě najdou, ale lepší bude přejít na druhou stranu, i&#160;když tam nejsou svahy tak strmé. Určitě tam budou lesy větší a&#160;rozlehlejší, občas se mezi vrchy ukázaly vysoké travnaté hřebeny, někde za nimi bude údolí Rajčianky a&#160;ještě dál kotlina Váhu.</p>
			<p class="MLP_text ParaOverride-1">Utábořili se na malé mýtině nad cestou. Jánošík rozestavil hlídky, Plavčeka na dolní konec a&#160;rezavého Ondruše na horní. Huncaga pozoroval zátočinu pod nimi, pro všechny případy.</p>
			<p class="MLP_text ParaOverride-1">Seděli jen krátce; sotva se pustili do zbytků ovce, které jim dali valaši, ozval se od dolního zákrutu prudký křik sojky. Jánošík vyskočil. Sojka se rozkřičela znovu.</p>
			<p class="MLP_text ParaOverride-1">„Už to umí líp než já,“ řekl tiše Huncaga.</p>
			<p class="MLP_text ParaOverride-1">„Dva kočáry,“ poznamenal Jánošík. „Připravte si karabiny a&#160;pistole!“</p>
			<p class="MLP_text ParaOverride-1">Kočáry se objevily téměř vzápětí. Byly přepychové, bohatě zdobené, na dvířkách záclonky. U&#160;prvního dva krásní běloušové a&#160;u&#160;druhého dva grošáci jako srny. Vedle premovaného kočího seděl na každém kozlíku hajduk s&#160;karabinou v&#160;ruce.</p>
			<p class="MLP_text ParaOverride-1">„Nějak moc urozené panstvo,“ zašeptal mrňous Vrábel. „Co hledají v&#160;těch zapadlých končinách?“</p>
			<p class="MLP_text ParaOverride-1">„Můžeme se jich zeptat,“ zasmál se Chlastiak.</p>
			<p class="MLP_text ParaOverride-1">„Připravte se,“ řekl Jánošík. Čekal, až se kočáry přiblíží. Cesta byla strmá, koně kráčeli pomalu. Z&#160;předního kočáru zaslechli výskot a&#160;smích.</p>
			<p class="MLP_text ParaOverride-1">„Těm je ale veselo,“ řekl Vrábel. „Však je ten smích brzy přejde.“</p>
			<p class="MLP_text ParaOverride-1">„Nestraš,“ řekl Chlastiak. „Stačí, když se jen ukážeš a&#160;roztřesou se jim kolena. Jestli by tě vůbec viděli. Tady v&#160;té trávě tě snadno přehlídnou.“</p>
			<p class="MLP_text ParaOverride-1">„To jsou řeči,“ zaškaredil se maličký Vrábel. „Do tebe se zase budou líp strefovat.“</p>
			<p class="MLP_text ParaOverride-1">Huncaga chtěl něco odpovědět, ale Jánošík vyskočil a&#160;vystřelil. Téměř současně zarachotily všechny ostatní pistole a&#160;karabiny. Nad dolinou to zadunělo, jako když se zřítí hora. Z&#160;lesa vyletělo hejno vyplašených vran.</p>
			<p class="MLP_text ParaOverride-1">Koně se rozběhli tryskem. Nad předním kočárem se objevil malý obláček.</p>
			<p class="MLP_text ParaOverride-1">„Potvory,“ řekl Huncaga, „střílejí!“</p>
			<p class="MLP_text ParaOverride-1">Chlapci vystřelili znovu, všichni najednou. Kočáry zastavily.</p>
			<p class="MLP_text ParaOverride-1">Jánošík si přiložil dlaně k&#160;ústům.</p>
			<p class="MLP_text ParaOverride-1">„Odhodit zbraně!“</p>
			<p class="MLP_text ParaOverride-1">Oba hajduci pustili karabiny na cestu a&#160;seskočili.</p>
			<p class="MLP_text ParaOverride-1">„A&#160;teď na ně,“ zavelel Jánošík.</p>
			<p class="MLP_text ParaOverride-1">V&#160;mžiku byli na cestě. Chlastiak a&#160;Ondruš se zavěsili koním za uzdy.</p>
			<p class="MLP_text ParaOverride-1">„Vystoupit,“ rozkřikl se Jánošík. „A&#160;žádné hlouposti, jinak střílíme!“</p>
			<p class="MLP_text ParaOverride-1">Nejdříve se otevřela dvířka zadního kočáru. Vystoupili dva muži v&#160;parádních červených dolomanech, za nimi hubený a&#160;vytáhlý plebán v&#160;černém.</p>
			<p class="MLP_text ParaOverride-1">„Havran!“ zvolal vztekle Huncaga. „To nám chybělo!“</p>
			<p class="MLP_text ParaOverride-1">Jánošík neodpověděl. Oba Poláci, Vavrek a&#160;Orešiak, si vzali trojici na starost.</p>
			<p class="MLP_text ParaOverride-1">„Obrátit,“ zavelel Orešiak. „Čelem ke kočáru! A&#160;ani hnout!“</p>
			<p class="MLP_text ParaOverride-1">Trojice se poslušně obrátila.</p>
			<p class="MLP_text ParaOverride-1">Jánošík pozoroval první kočár.</p>
			<p class="MLP_text ParaOverride-1">„Tak bude to?“</p>
			<p class="MLP_text ParaOverride-1">Dvířka se pomalu pootevřela. Huncaga přiskočil blíž a&#160;trhl jimi tak prudce, že mu dvířka zůstala v&#160;ruce. Odhodil je na cestu.</p>
			<p class="MLP_text ParaOverride-1">Objevily se další dva červené kabáty. Za nimi vyplulo z&#160;kočáru široké břicho. Tlouštík se rozhlédl a&#160;brada se mu zimničně rozklepala. Pomalu vystoupil. Po boku mel obrovskou stříbrnou šavli, na tlustém břichu stříbrem kovaný pás. Paruka se mu svezla k&#160;uchu.</p>
			<p class="MLP_text ParaOverride-1">Plavček nahlédl do kočáru a&#160;překvapeně se obrátil na Jánošíka.</p>
			<p class="MLP_text ParaOverride-1">V&#160;otvoru dvířek se ukázala mladá žena v&#160;sametových bílých šatech a&#160;s&#160;bílou kožešinovou čapkou na dlouhých černých vlasech.</p>
			<p class="MLP_text ParaOverride-1">Huncaga se naklonil k&#160;Jánošíkovi.</p>
			<p class="MLP_text ParaOverride-1">„Hezká holka!“</p>
			<p class="MLP_text ParaOverride-1">„Prohledat kočáry, odzbrojit, a&#160;rychle!“ rozkázal Jánošík. Plavček a&#160;Šušotka skočili do kočárů.</p>
			<p class="MLP_text ParaOverride-1">Jánošík přistoupil k&#160;tlouštíkovi.</p>
			<p class="MLP_text ParaOverride-1">„Kdo jsi?“</p>
			<p class="MLP_text ParaOverride-1">Tlouštík pohnul rty, ale nedokázal vyslovit jediné slovo.</p>
			<p class="MLP_text ParaOverride-1">„Neslyšíš?“</p>
			<p class="MLP_text ParaOverride-1">„Baron&#160;– baron Pavel Révay,“ zašeptal tlusťoch.</p>
			<p class="MLP_text ParaOverride-1">„Révay? Ten, co jezdí k&#160;Löwenburgovi do Tepličky?“</p>
			<p class="MLP_text ParaOverride-1">Baron sklonil žalostně hlavu. Byl zelený a&#160;na čele mu vystoupil pot.</p>
			<p class="MLP_text ParaOverride-1">„Ušetři nás,“ řekla žena za jeho zády. „Jsme na svatební cestě.“</p>
			<p class="MLP_text ParaOverride-1">„Aspoň na ni hned tak nezapomenete,“ přikývl Jánošík.</p>
			<p class="MLP_text ParaOverride-1">„Ty sude plný sádla,“ řekl Huncaga nenávistně, „kde ses tak vykrmil?“</p>
			<p class="MLP_text ParaOverride-1">Baron se podíval na Hunčíka skomírajícím pohledem.</p>
			<p class="MLP_text ParaOverride-1">Huncaga mu odřízl měšec s&#160;penězi a&#160;strhl z&#160;něho stříbrný pás i&#160;s&#160;palašem. Plavček podával Vrábelovi z&#160;kočáru tři pušky, vykládané perletí.</p>
			<p class="MLP_text ParaOverride-1">„Taky sis mohla najít pohlednějšího ženicha,“ řekl štíhlý a&#160;urostlý Gábor k&#160;ženě v&#160;bílém. „Jenom se podívej, co pěkných mládenců běhá kolem!“</p>
			<p class="MLP_text ParaOverride-1">„Třeba já,“ zaskřehotal Kubo Chlastiak a&#160;nasadil svou strašlivou tvář. „Já bych se ti nelíbil?“</p>
			<p class="MLP_text ParaOverride-1">Žena se na něj podívala a&#160;zavřela oči. Přiblížil se plebán.</p>
			<p class="MLP_text ParaOverride-1">„Pamatuj,“ řekl Jánošíkovi, „že jsme ti vydáni na milost a&#160;nemilost. Jsme bezbranní a&#160;široko daleko není nikdo, kdo by nám pomohl. Nezapomeň na ctnost milosrdenství.“</p>
			<p class="MLP_text ParaOverride-1">„O&#160;téhle ctnosti ti můžu dlouho vyprávět,“ řekl zuřivě Jánošík. „Chceš slyšet o&#160;lidech, co dostali padesát ran holí jen proto, že nedali vrchnosti poslední slepici? Nebo o&#160;těch, co jste je utrápili v&#160;arestu? Nebo spíš o&#160;tom, jak chutná kůra ze stromů, když jste odnesli z&#160;chalupy poslední hrst mouky? Pan hrabě z&#160;Tepličky zná taky tuhle ctnost? Nemluv přede mnou o&#160;milosrdenství, nebo tě odstřelím jako psa!“</p>
			<p class="MLP_text ParaOverride-1">Plebán sklonil hlavu a&#160;sepjal ruce.</p>
			<p class="MLP_text ParaOverride-1">„Člověk je jako třtina na blátě vichrovaná a&#160;ohýbaná na všechny strany,“ řekl tiše.</p>
			<p class="MLP_text ParaOverride-1">„Nezabíjej nás!“ vykřikla žena. „Nic jsme ti neudělali!“</p>
			<p class="MLP_text ParaOverride-1">„Nic?“ zeptal se Jánošík. „Opravdu vůbec nic? A&#160;kde jste nabrali to stříbro, perleť a&#160;vůbec tohle všechno?“</p>
			<p class="MLP_text ParaOverride-1">„A&#160;co tohle břicho?“ zeptal se Huncaga a&#160;píchl prstem baronovi do pasu. „Z&#160;čeho mu narostlo? Kdo ho takhle vykrmil?“</p>
			<p class="MLP_text ParaOverride-1">Místo odpovědi se ozval z&#160;dolní zátočiny výstřel a&#160;vzápětí zapraskaly další. Maličký Vrábel zavrávoral a&#160;padl do prachu. Žena se vrhla zpátky ke kočáru. Od záhybu cesty se k&#160;nim s&#160;křikem řítil veliký houf hajduků v&#160;sedle.</p>
			<p class="MLP_text ParaOverride-1">„Do lesa!“ vykřikl Jánošík. Skočil za kočár a&#160;střílel. Koně se vzepjali a&#160;začali se plašit.</p>
			<p class="MLP_text ParaOverride-1">Zbojníci se rozběhli k&#160;houštinám. Jánošík přeskočil nekrytý prostor mezi kočárem a&#160;nejbližšími stromy. Hnali se vzhůru svahem, nad hlavami jim hvízdaly kulky. Hajduci je zasypávali střelbou, ale jak stříleli vzhůru do svahu, mířili příliš vysoko a&#160;kulky se zarývaly do stromů.</p>
			<p class="MLP_text ParaOverride-1">Několik hajduků se vrhlo do lesa za nimi. Jánošík slyšel, že se střelba ozývá i&#160;z&#160;vedlejší strže. Hajduci asi skupinu roztrhli na dvě části.</p>
			<p class="MLP_text ParaOverride-1">Prudce odbočil do rokle vlevo mezi skály, ostatní za ním. Přikrčili se za velký balvan. Jánošík se rozhlédl. Byli všichni, jen Huncaga a&#160;Plavček chyběli. A&#160;taky malý Vrábel. Ale ten už bude chybět navždycky.</p>
			<p class="MLP_text ParaOverride-1">Počkal, až se hajduci přiblíží. Se supěním se drali vzhůru žlebem. „Teď!“ vykřikl Jánošík.</p>
			<p class="MLP_text ParaOverride-1">Vystřelili téměř současně. Jeden z&#160;hajduků pustil karabinu a&#160;s&#160;žalostným výkřikem se popadl za rameno. Zbojníci vystřelili znovu. Hajduci ustoupili a&#160;zalehli mezi skály.</p>
			<p class="MLP_text ParaOverride-1">Jánošík se podíval do prudké strže nad sebou.</p>
			<p class="MLP_text ParaOverride-1">„Všichni za mnou!“</p>
			<p class="MLP_text ParaOverride-1">Obrátili se a&#160;rozběhli se vzhůru do svahu. Jánošík běžel poslední, občas se zastavil a&#160;vystřelil. Rachot výstřelů se nesl nad celým údolím. Hajduci je pronásledovali, ale vzdálenost mezi nimi a&#160;horními chlapci se stále zvětšovala.</p>
			<p class="MLP_text ParaOverride-1">„Přestaňte střílet!“ přikázal Jánošík. Byli už skoro na hřebeni, běželi stezičkou, kterou si vyšlapala vysoká zvěř. Zastavili se u&#160;strmé skály a&#160;zprudka oddechovali. Mezi korunami stromů viděli hluboko v&#160;údolí zákrut cesty. Byla z&#160;té výšky úzká jako stužka. Hajduci po ní pobíhali sem a&#160;tam jako mravenci.</p>
			<p class="MLP_text ParaOverride-1">„Kolik jich jenom bylo?“ zeptal se Ondruš.</p>
			<p class="MLP_text ParaOverride-1">„Celý oddíl.“ Jánošík hněvivě sledoval cestu. „Nejspíš se někde zdrželi, a&#160;když slyšeli střelbu, pospíšili si.“</p>
			<p class="MLP_text ParaOverride-1">„Museli pořádně pospíchat,“ řekl Ondruš. „Plavček sotva vystřelil, a&#160;už jsme je měli na krku.“</p>
			<p class="MLP_text ParaOverride-1">„Chudák Vrábel,“ řekl tiše Jánošík. „Proč zrovna ten? Vždycky jsme se mu smáli, že se do něj hajduci netrefí.“</p>
			<p class="MLP_text ParaOverride-1">„Když někdo padne,“ řekl Ondruš, „člověk se pokaždé ptá: proč zrovna ten?“</p>
			<p class="MLP_text ParaOverride-1">Prohlížel si karabinu, vykládanou perletí.</p>
			<p class="MLP_text ParaOverride-1">„A&#160;kam teď?“ zeptal se Moravčík. „Na Klak?“</p>
			<p class="MLP_text ParaOverride-1">„Kam jinam? Dohodli jsme přece, že kdyby se něco stalo, sejdeme se na Klaku.“</p>
			<p class="MLP_text ParaOverride-1">„A&#160;co Huncaga s&#160;Plavčíkem?“</p>
			<p class="MLP_text ParaOverride-1">„Vědí to zrovna tak dobře jako ty.“</p>
			<p class="MLP_text ParaOverride-1">„Neměl bych vystřelit?“ zeptal se Moravčík. „Třeba nás uslyší.“</p>
			<p class="MLP_text ParaOverride-1">„Třeba,“ přikývl Jánošík. „A&#160;hajduci taky. Je jich dost na to, aby teď pohlídali každou cestu kolem dokola.“</p>
			<p class="MLP_text ParaOverride-1">„Tak tedy půjdem,“ řekl Ondruš.</p>
			<p class="MLP_text ParaOverride-1">Jánošík zavrtěl hlavou.</p>
			<p class="MLP_text ParaOverride-1">„Počkáme do večera.“</p>
			<p class="MLP_text ParaOverride-1">„Tady?“</p>
			<p class="MLP_text ParaOverride-1">„Tady. Chci se podívat, co udělali s&#160;Vrábelem.“</p>
			<p class="MLP_text ParaOverride-1">„Ty chceš jít dolů na cestu?“ zeptal se Ondruš. „Co když tam budou číhat?“</p>
			<p class="MLP_text ParaOverride-1">„Možná. Ale já tam musím. Hádal bych, že odejdou. Bojí se lesa a&#160;tmy.“</p>
			<p class="MLP_text ParaOverride-1">Čekali až do soumraku. Nemluvili, při každém sebemenším zvuku se přitiskli těsně ke skále, pistole v&#160;ruce. Ale byly to jen zvuky nočního lesa, pták nebo osamělá zvěř. Věděli, jak praská větvička pod kroky toho, kdo nechce být viděn a&#160;slyšen, a&#160;uměli ten zvuk rozeznat od kradmého pohybu srnce anebo vlka.</p>
			<p class="MLP_text ParaOverride-1">Rychle se stmívalo. Nad horami vyšel měsíc a&#160;zalil les i&#160;údolí stříbrným světlem. Sestupovali tiše a&#160;obezřetně, ani kamínek se jim neudrolil pod nohama, drželi se v&#160;černých stínech stromů a&#160;skal.</p>
			<p class="MLP_text ParaOverride-1">V&#160;houští nad cestou se zastavili. Tráva na palouku se leskla v&#160;rose a&#160;v&#160;měsíčním světle. Uprostřed palouku ležel Vrábel. Zdál se ještě menší než dřív.</p>
			<p class="MLP_text ParaOverride-1">„Člověka ani pohřbít nedovedou,“ zašeptal Jánošík.</p>
			<p class="MLP_text ParaOverride-1">Prohlíželi pozorně houštiny za cestou. Nikde se nic nepohnulo.</p>
			<p class="MLP_text ParaOverride-1">„Co když je to past?“ zeptal se Ondruš.</p>
			<p class="MLP_text ParaOverride-1">Jánošík neodpověděl. Svlékl si halenu, pověsil ji na hlaveň karabiny a&#160;vystrčil pušku z&#160;houštiny. Čekali, že zahřmí výstřel, ale nic se nestalo.</p>
			<p class="MLP_text ParaOverride-1">„Kryjte mě,“ řekl tiše Jánošík. Sklonil se a&#160;vyběhl z&#160;houštiny. Vzal Vrábela do náruče a&#160;několika skoky byl zpátky.</p>
			<p class="MLP_text ParaOverride-1">„Měl jsi pravdu,“ řekl Ondruš. „Mají strach z&#160;lesa a&#160;noci.“</p>
			<p class="MLP_text ParaOverride-1">„Střelili ho rovnou do prsou,“ řekl Jánošík. Podíval se Vrábelovi do tváře. Nemohl uvěřit, že už nikdy nepromluví, že je opravdu mrtev. „Tak se přece jen trefili,“ zašeptal smutně Moravčík.</p>
			<p class="MLP_text ParaOverride-1">Našli malou mýtinu mezi stromy a&#160;pohřbili Vrábela pod mladým javorem.</p>
		</div>
</body>
</html>