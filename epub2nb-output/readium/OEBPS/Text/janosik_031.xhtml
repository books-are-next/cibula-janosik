<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>janosik-27</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="janosik-27" xml:lang="cs-CZ">
		<div class="Z-kladn--textový-r-meček">
			<p id="_idParaDest-26" class="MLP_uroven2_kapitola ParaOverride-1">Doslov</p>
			<p class="MLP_text_bez1radku ParaOverride-1">Skutečné osudy Juraje Jánošíka, slovenského lidového hrdiny ze začátku 18. století, se leckde liší od běžných představ, jež jsme si o&#160;slavném kapitánovi horních chlapců učinili.</p>
			<p class="MLP_text ParaOverride-1">Lidová tradice nacházela v&#160;Jánošíkovi vyjádření touhy po spravedlivějším životě a&#160;k&#160;odporu k&#160;nemilosrdné vrchnosti; proto fantazie lidových vypravěčů obdařovala zbojníky nadlidskou silou, nezranitelností a&#160;četnými dalšími pohádkovými motivy. Naproti tomu některá románová zpracování Jánošíkových osudů, zejména v&#160;19. století, se pokoušela potlačit význam Jánošíka jako lidového hrdiny a&#160;opředla ho nánosem nových motivů, jež byly často smyslu Jánošíkova vystoupení cizí, nebo mu byly zcela protichůdné.</p>
			<p class="MLP_text ParaOverride-1">I&#160;když se lidové podání od skutečného Jánošíka odlišuje v&#160;četných pohádkových motivech a&#160;volností fantazie, Jánošík lidové poezie a&#160;lidových pověstí má se skutečným Jánošíkem společné vždycky to hlavní a&#160;nejdůležitější: totiž smysl a&#160;objektivní význam Jánošíkova vystoupení jako projevu lidového odboje proti feudální vrchnosti z&#160;počátku 18. století.</p>
			<p class="MLP_text ParaOverride-1">Pokusil jsem se proto ukázat tento základní smysl v&#160;příběhu, který vychází z&#160;osudů skutečného Juraje Jánošíka, jak nám jej zachytily&#160;– někde kuse, jinde s&#160;překvapujícími podrobnostmi&#160;– historické doklady v&#160;archívech, záznamy v&#160;matrikách, zápisy soudních procesů a&#160;četné další dobové dokumenty.</p>
			<p class="MLP_text ParaOverride-1">Jánošík byl v&#160;minulosti nejednou chápán jako osamělý a&#160;jedinečný hrdina, který se znenadání a&#160;nečekaně objevil uprostřed těžké doby. Avšak Juraj Jánošík vyrostl zcela přirozeně z&#160;podmínek společnosti, ve které žil; abychom pochopili jeho boj i&#160;osud, musíme proto znát i&#160;hlavní rysy a&#160;povahu této společnosti.</p>
			<p class="MLP_text ParaOverride-1">Není jistě náhodou, že zbojnictví na Slovensku vrcholí právě v&#160;první polovině 18. století. Už od 16. století se životní poměry poddaných začaly prudce zhoršovat: vzrůstá útlak a&#160;vykořisťování jako důsledek rozvoje podnikání feudálního panstva, zakládají se nové panské dvory, vrchnost zabírá půdu, zvyšuje dávky a&#160;robotní povinnosti.</p>
			<p class="MLP_text ParaOverride-1">Turecké války, jež trvaly půldruhého století, znamenaly obrovské zbídačení celého slovenského území. Slovensko bylo tehdy součástí Uher. Po skončení válek s&#160;Turky začali rakouští Habsburci přeměňovat Uhry v&#160;závislou zemi a&#160;stupňovat své centralizační snahy. Tlak vídeňského dvora a&#160;rostoucí bída poddaných způsobily, že se Uhry, a&#160;zejména Slovensko, staly opět bojištěm. Lid doufal, že po vyhnání Turků se poměry zlepší, ale jeho postavení se naopak zhoršovalo dál. Celé sedmnácté století znamená nepřetržitou řadu povstání slovenského rolnictva proti feudálnímu útlaku, proti nenáviděné šlechtě. Ale současně se množí i&#160;povstání uherské šlechty proti Vídni; obě tyto linie se často prolínají a&#160;nejednou i&#160;překrývají.</p>
			<p class="MLP_text ParaOverride-1">První z&#160;této řady protirakouských povstání bylo ozbrojené vystoupení Štěpána Bočkaje, které se rozšířilo na velkou část Slovenska; brzy poté vypuklo povstání sedmihradského knížete Gabriela Bethlena, se stejným cílem povstal i&#160;kníže Rákoczi I. Po odhalení Wesselényiho příprav k&#160;dalšímu povstání a&#160;po obsazení Slovenska žoldnéři generála Šporka se situace v&#160;zemi zhoršila ještě víc; útlak se stupňoval, uherská ústava byla zrušena a&#160;císař ustanovil osmičlenné gubernium, složené ze čtyř Němců a&#160;čtyř Uhrů.</p>
			<p class="MLP_text ParaOverride-1">Proti šlechtě se bouřili poddaní na Nitransku, pod vedením Petra Czászára povstali poddaní na východním Slovensku, krátce nato vypuklo povstání v&#160;Novohradě, pod vedením Gašpara Piky se vzbouřil lid na dolní Oravě. V&#160;rychlém sledu propukaly poddanské vzpoury v&#160;Krásném Brodě, v&#160;Dunajské Středě, v&#160;Tokaji, v&#160;Turé Luce a&#160;na dalších místech.</p>
			<p class="MLP_text ParaOverride-1">Řady zbídačelých poddaných neustále rostly a&#160;v&#160;polovině sedm­desátých let se spojily v&#160;tzv. kurucké hnutí<span class="CharOverride-2"><span id="footnote-001-backlink"><a class="_idFootnoteLink _idGenColorInherit" href="../Text/janosik_031.xhtml#footnote-001">1</a></span></span>. Roku 1678 vedl povstání kuruců hornouherský magnát Imrich Thököly; po jeho porážce místní vzpoury a&#160;povstání pokračovaly, až se nakonec slily v&#160;mohutný proud. Roku 1703 se postavil do čela rozsáhlého lidového povstání František Rákoczi II. a&#160;využil jeho síly pro cíle stavovského protirakouského povstání. Rákoczi se snažil učinit toto povstání záležitostí celé země: šlechta bojovala za uherskou ústavu a&#160;za své feudální výsady, měšťané za rovnoprávnost s&#160;Němci, protestanti za svobodu vyznání, lid za zrušení nevolnictví.</p>
			<p class="MLP_text ParaOverride-1">Nesourodost mnoha cílů začala brzy povstání oslabovat; vedení se postupně zmocnila šlechta, do čela vzbouřenců jmenoval Rákoczi velké i&#160;malé vrchnosti feudálního panstva, jejichž zájmy byly zcela protichůdné cílům poddaných. Do r. 1704 obsadili vzbouřenci téměř celé Slovensko; po mohutném nástupu, který trval až do r.&#160;1707, začalo povstání ztrácet dech, lid pochopil, že byl oklamán, a&#160;revoluční vlna opadává. Bitva u&#160;Trenčína 3. srpna 1708 se stala začátkem konce, který po sérii dalších porážek vyvrcholil smírem v&#160;Satu Mare 1. května 1711. Porážka kuruckého povstání znamenala na dlouhou dobu konec všem nadějím poddanského lidu a&#160;zahájení dlouhého období vrcholného útlaku. Uherská šlechta uhájila svou stavovskou ústavu a&#160;své feudální výsady, Habsburci zase uherský trůn a&#160;korunu. Jen poddaný lid ve zpustošené zemi nezískal nic a&#160;ocitl se na pokraji katastrofy. Na Slovensku je to začátek doby temna podobně jako o&#160;století dřív po Bílé hoře v&#160;Čechách.</p>
			<p class="MLP_text ParaOverride-1">A&#160;právě to je chvíle vystoupení Juraje Jánošíka. Poddanský lid viděl v&#160;jeho zboji vyjádření svého odporu a&#160;učinil z&#160;Jánošíka okamžitě svého hrdinu, hrdinu opravdu lidového.</p>
			<p class="MLP_text ParaOverride-1">To dokazuje i&#160;obraz, který lid o&#160;Jánošíkovi vytvořil v&#160;nesčetných lidových písních a&#160;pověstech. I&#160;když se v&#160;podrobnostech tento Jánošík lidové tradice od skutečného Jánošíka liší, zůstává to hlavní&#160;– smysl Jánošíkova zboje a&#160;jeho objektivní revoluční význam.</p>
			<p class="MLP_text ParaOverride-1">Odkud dnes vůbec čerpáme zprávy o&#160;skutečném životě Juraje Jánošíka?</p>
			<p class="MLP_text ParaOverride-1">Těch pramenů je hned několik. Především je to varínská farní matrika. Jánošíkovo rodiště Terchová nemělo totiž svou vlastní matriku a&#160;rodiče museli nosit děti až do Varína, dvacet kilometrů vzdáleného.</p>
			<p class="MLP_text ParaOverride-1">Přesný den Jánošíkova narození neznáme, ale bylo to zcela zřejmě začátkem druhé poloviny ledna roku 1688. Ve varínské matrice je zapsáno datum jeho křtu&#160;– 25. ledna 1688. Jsou tu uvedeni nejen oba rodiče, Martin Jánošík a&#160;Anna rozená Číšniková, ale i&#160;kmotři Jakub Merjad a&#160;Barbora Krištofíková, rovněž z&#160;Terchové.</p>
			<p class="MLP_text ParaOverride-1">Z&#160;varínské matriky vyplývá, že Juraj Jánošík měl tři bratry: staršího Jana, který se narodil r. 1685, a&#160;dva mladší bratry; Martin se narodil r. 1692, Adam r. 1697.</p>
			<p class="MLP_text ParaOverride-1">Z&#160;této matriky rovněž vysvítá, že oba rodiče svého syna Juraje přežili: potvrzují to zápisy ze 17. a&#160;27. prosince 1715 a&#160;z&#160;30. srpna 1717, kdy byli Jánošíkovi rodiče zapsáni jako kmotři Adamu Krištofíkovi, Barboře Lutišanové a&#160;Matyášovi Marunovi z&#160;Terchové.</p>
			<p class="MLP_text ParaOverride-1">Další prameny zejména z&#160;archívů v&#160;Trenčíně nám podávají přibližný obraz, jak vypadal tenkrát život v&#160;této oblasti a&#160;v&#160;jakých podmínkách Jánošík vyrůstal.</p>
			<p class="MLP_text ParaOverride-1">Do řídce osídleného údolí řeky Varínky přišli valaši v&#160;16. a&#160;17.&#160;století, kopanice nad Terchovou vznikaly v&#160;60. a&#160;70. letech 17. století. Důvodů osídlení bylo několik: valaši prchali před Turky i&#160;před svou vrchností, potřebovali pro stáda ovcí územní změny, ale také je volali zeměpáni, kteří jim zprvu poskytovali úlevy na poddanských povinnostech. Proudili sem kolonisté především z&#160;Oravy, Kysucké vrchoviny, z&#160;polského Žiwiecka, z&#160;Těšínska a&#160;z&#160;Pováží.</p>
			<p class="MLP_text ParaOverride-1">Jánošík se narodil a&#160;vyrůstal na kopanicích: to jsou rozptýlené chalupy na neúrodné chudé půdě, jež byla získána mýcením v&#160;horském lesnatém terénu; k&#160;obdělávání půdy se používalo jen motyk, proto název kopanice. Jinde na Slovensku se kopanicím říkalo kopánky, lazy, role, štále, klčoviska.</p>
			<p class="MLP_text ParaOverride-1">Terchová s&#160;okolím patřila strečňanskému panství. Od r. 1601 náleželo toto panství stejným dílem šlechtickým rodům Wesselényiů a&#160;Esterházyů, které je spravovaly společně. Po nevydařeném pokusu Františka Wesselényiho o&#160;povstání proti císaři byla jeho část panství zkonfiskována a&#160;stala se majetkem císaře, který ji pak daroval německým šlechticům ze Slezska, bratrům Friedrichovi a&#160;Janu Jakubovi z&#160;Löwenburgu. Přitom došlo i&#160;ke skutečnému dělení panství, takže poddaní z&#160;horních Kysuc, kteří dříve chodili do jižní části panství plnit své robotní povinnosti, přestali na Löwenburgovo panství docházet a&#160;všechna tíha roboty zůstala na bedrech místních poddaných.</p>
			<p class="MLP_text ParaOverride-1">Löwenburg<span class="CharOverride-2"><span id="footnote-000-backlink"><a class="_idFootnoteLink _idGenColorInherit" href="../Text/janosik_031.xhtml#footnote-000">2</a></span></span> byl člověk oddaný vídeňskému dvoru, typický představitel absolutismu a&#160;jeho metod. Důsledně propagoval a&#160;prosazoval velkostatkářské podnikání, zakládal četné dvory. V&#160;době kuruckých vojen měl ovšem velmi složité postavení, neboť jeho první ženou byla sestra Imricha Thökölyho, vůdce povstání proti císaři: Katarina rozená Thökölyová zemřela v&#160;r. 1701. O&#160;poměrech na panství víme především z&#160;tzv. urbářů, což jsou velmi podrobné a&#160;jmenovité soupisy poddanských povinností jednotlivých obcí. Ze strečňanského panství té doby se nám zachovaly dva takové urbáře, jeden z&#160;r. 1662, druhý z&#160;r. 1712.</p>
			<p class="MLP_text ParaOverride-1">Nejdůležitějším pramenem informací o&#160;životě Juraje Jánošíka je zápis soudního řízení proti Jánošíkovi z&#160;16. a&#160;17. března 1713 v&#160;Liptovském Mikuláši: zápis zachycuje nejenom průběh celého jednání, ale i&#160;otázky soudu a&#160;doslovné odpovědi obžalovaného Jánošíka. Z&#160;tohoto dokumentu známe také mnohé podrobnosti o&#160;Jánošíkově životě; víme, že byl u&#160;kuruců a&#160;že pak sloužil v&#160;císařském záložním oddílu na Bytči, kde poznal Uhorčíka. Z&#160;procesu známe i&#160;jednotlivé akce Jánošíkovy družiny, jména přepadených, místo, kde k&#160;přepadení došlo, i&#160;kořist. U&#160;některých zbojů je uvedeno datum, u&#160;dalších přepadů lze zjistit den z&#160;jiných dokladů. Například pana Radvanského přepadl Jánošík v&#160;Kremnických horách, když zeman jel na pohřeb bývalému generálovi Petröczimu do Necpal; protože Petröczi zemřel v&#160;Mošovcích 29. září 1712, muselo k&#160;přepadení dojít krátce nato. Podobně je tomu s&#160;přepadením domanížského plebána: ve fačkovské matrice je psáno, že plebán Juraj Vrtik byl přepaden dvěma zbojníky v&#160;Suché dolině u&#160;Fačkova, zemřel a&#160;byl pochován 5. října 1712. Chronologie jednotlivých zbojů ukazuje, že se Jánošík zprvu pohyboval v&#160;oblasti svého rodiště a&#160;na Kysucích, teprve později se oblast jeho zbojů začala rozšiřovat. Souvisí to jistě i&#160;se stupňovaným pronásledováním zbojníků.</p>
			<p class="MLP_text ParaOverride-1">Už 4. srpna 1710 nařídila liptovská župa přísné tažení proti zbojníkům a&#160;vyslala do boje proti nim své specialisty hajduky; na podzim roku 1712 vyslala zvláštní oddíl přímo za Jánošíkem a&#160;19.&#160;května 1714 přikázala zbojníky zcela zničit.</p>
			<p class="MLP_text ParaOverride-1">Dne 8. října 1712 byl Jánošík v&#160;Klenovci zatčen poprvé a&#160;uvězněn v&#160;hrachovském zámku; odtud se ještě dostal, ale někdy začátkem února 1713 byl chycen u&#160;Uhorčíka-Mravce znovu a&#160;spolu s&#160;ním uvězněn ve vranovském zámku u&#160;Liptovského Mikuláše, v&#160;tehdejší Palúdzce.</p>
			<p class="MLP_text ParaOverride-1">Soud nad Jánošíkem se konal 16. a&#160;17. března v&#160;Hanzelyho domě v&#160;Liptovském Mikuláši. Vedl jej podžupan Ladislav Okoličányi, žalobcem byl Alexandr Čemický a&#160;obhájcem Baltazár Palugyay. Z&#160;celého řízení vyplývá, že se Jánošík choval před soudem velmi statečně. Na celou řadu otázek neodpověděl vůbec, mnohé své kamarády prohlásil za mrtvé, aby svedl stopu, a&#160;uvedl jen ty, o&#160;nichž věděl nebo byl přesvědčen, že uprchli nebo skutečně zemřeli. O&#160;jeho statečnosti svědčí nejvýrazněji skutečnost, že ani na mučení neprozradil pravé jméno Martina Mravce, který byl zatčen spolu s&#160;ním. Když pak byl 19. dubna 1713 zahájen v&#160;Liptovském Mikuláši proces s&#160;Mravcem-Uhorčíkem, soud stále ještě netušil, koho má vlastně v&#160;rukou. Teprve na mučení přiznal sám Uhorčík svou totožnost, byl odsouzen a&#160;popraven. Také zápis jeho soudu se zachoval a&#160;poskytuje nám cenné informace o&#160;životě skupiny. Stejně jako Uhorčík, také Huncaga&#160;– vlastním jménem Jan Krútnica&#160;– skončil téhož roku na popravišti v&#160;Liptovském Mikuláši.</p>
			<p class="MLP_text ParaOverride-1">Soudní protokoly dochované v&#160;archívu v&#160;Trenčíně zaznamenávají i&#160;hrdelní při, projednávanou 18. prosince 1713 před vrchnostenským soudem v&#160;Tepličce: Ján Jánošík, starší bratr Juraje Jánošíka, se dal rovněž na zboj a&#160;začátkem listopadu 1713 přepadl jakéhosi Jána Obšívaného; byl odsouzen k&#160;trestu smrti. Obžaloba uvádí i&#160;jeho spolupráci s&#160;bratrem Jurajem.</p>
			<p class="MLP_text ParaOverride-1">Lidová tradice jmenuje jako členy Jánošíkovy skupiny Hrajnohu či Rajnohu, Jakuba Surovce, Uhorčíka, Ilčíka, Muchu, Gajdošíka, Adamčíka, Potúžika a&#160;další. Zčásti to jsou jména vymyšlená, zčásti jména skutečných zbojníků, kteří však žili a&#160;zbojničili na jiných místech a&#160;v&#160;jiných dobách než Jánošík. Tak například Hrajnoha zbojničil v&#160;nitranské a&#160;prešpurské župě v&#160;polovině 18. století, Jakub Surovec žil na Horehroní, Podhalí a&#160;na horní Oravě rovněž v&#160;polovině 18.&#160;století, Adamčík na Moravě, Ilčík na Trenčínsku, Mucha v&#160;15.&#160;století v&#160;Polsku. Lidová tradice je spojila s&#160;Jánošíkem a&#160;učinila z&#160;nich členy jeho skupiny.</p>
			<p class="MLP_text ParaOverride-1">Ze soudních protokolů a&#160;dalších dokladů však známe skutečné členy Jánošíkovy a&#160;Uhorčíkovy družiny. Za Uhorčíka byli v&#160;jeho skupině tito zbojníci: Jan Krútnica čili Huncaga (nazývaný též Huncaj, Hunčík nebo Turiak), Vrábel ze Staškova, Pavol Bernatik z&#160;Nové Dědiny, Gábor či Gáborčík z&#160;Valkové, Kubo Chlastiak z&#160;Otočnice, Kovalčík (nazývaný též Moravčík) z&#160;Čeladné, Ondráš (či Ondruš, též Ondřej) Kundis z&#160;Dlhého Pole, Kovalovský z&#160;Rakové a&#160;Gavlov z&#160;Polska. Uhorčíkova skupina se tedy skládala převážně ze zbojníků, kteří pocházeli z&#160;Kysuc, Moravy a&#160;Polska; působila na Kysucích, ve Slezsku, na Moravě a&#160;v&#160;Polsku.</p>
			<p class="MLP_text ParaOverride-1">V&#160;Jánošíkově skupině zůstali Huncaga, Kubo Chlastiak, Kovalčík, Ondruš, Vrábel, a&#160;Gáborčík, nově přibyli Bartek z&#160;Predmieru, Poláci Vavrek, Orešiak a&#160;Sútora, Pavol Gašparec či Mlynarčík z&#160;Radoviesky, Plavček či Plavčík z&#160;Dunajova, Adam Šušotka z&#160;Turzovky, Pivovarčík z&#160;Jabloňky, Zupica z&#160;Ostravice, Holúbek a&#160;Valičák z&#160;Moravy a&#160;Tálik.</p>
			<p class="MLP_text ParaOverride-1">Nesmíme si ovšem myslet, že zbojnická družina tvořila jednolitý, uzavřený celek; jedni odcházeli nebo zahynuli, noví přicházeli. Jánošík také nevzal do své družiny každého, výběr byl zřejmě dost přísný: víme například, že na likavských salaších se k&#160;němu hlásili dva valaši, ale Jánošík je odmítl.</p>
			<p class="MLP_text ParaOverride-1">Zbojnická družina měla široce rozvětvenou síť pomocníků, kteří je ukrývali, zásobovali potravinami, zbraněmi a&#160;střelným prachem, dodávali jim zprávy. Tak víme o&#160;Koňúchovi, o&#160;bratrech Šútkových, o&#160;Rusňákovi, o&#160;Rafajovi ze Slezska, který dodával zbojníkům zbraně a&#160;střelný prach, známe i&#160;četná další jména pomocníků. Podle zápisu ze soudního jednání, které se konalo 17. srpna 1712 na zámku v&#160;Tepličce, pomáhali zbojníkům vydatně i&#160;obyvatelé Terchové včetně rychtáře a&#160;radních. Zbojníkům pomáhali i&#160;valaši na salaších a&#160;krčmáři.</p>
			<p class="MLP_text ParaOverride-1">Jánošíkova skupina nebyla ojedinělým zjevem. Už v&#160;15. století působila na severovýchodním Slovensku skupina Fedora Hlavatého a&#160;na polské straně Karpat družina bukovinského zbojníka Muchy. Vrcholnou dobou zbojnictví je však první polovina 18. století: ve Slezsku to byl na začátku století slavný Ondráš, na Ukrajině Oleksa Dovbuš, na Oravě a&#160;Horehroní Jakub Surovec, na západním Slovensku Rajnoha a&#160;četní další; jedním z&#160;posledních protifeudálních zbojníků byl Vdovčík, který zbojničil na Gemeru a&#160;byl popraven 28. prosince&#160;1832. Největší počet zbojníků je zaznamenán v&#160;letech&#160;1720–1750, v&#160;nejbližších desetiletích po Jánošíkovi.</p>
			<p class="MLP_text ParaOverride-1">Proč se tedy stal právě Jánošík nejslavnější ze všech, když trvání jeho zboje se omezilo prakticky na jeden rok?</p>
			<p class="MLP_text ParaOverride-1">Rozhodující tu byla zřejmě skutečnost, že se Jánošík objevil v&#160;době, kdy po porážce kuruckého povstání a&#160;míru v&#160;Satu Mare roku 1711 se rozplynuly všechny naděje lidu na lepší život: je to doba nejhlubšího útlaku, začátek skutečné doby temna. Jediným světélkem ve tmě je v&#160;této chvíli právě Jánošík. Druhý důvod spočívá v&#160;tom, že ostatní zbojnické skupiny omezovaly své vystoupení na podstatně menší území; podle zjištění soudu v&#160;Liptovském Mikuláši zbojničil Jánošík nejméně v&#160;pěti župách, musel se před pronásledovateli často rychle přesunovat z&#160;místa na místo a&#160;tak byl známější v&#160;mnohem větší oblasti, než tomu bylo u&#160;ostatních zbojnických skupin.</p>
			<p class="MLP_text ParaOverride-1">Jánošíkův zboj se stal brzy námětem nesčetných lidových vyprávění, pověstí a&#160;písní. Jánošík v&#160;nich odchází do hor, aby trestal pány, mstil křivdy a&#160;pomáhal chudým. To je hlavní smysl a&#160;velikost jeho zboje v&#160;lidovém umění.</p>
			<p class="MLP_text ParaOverride-1">Postava a&#160;osud Juraje Jánošíka se staly i&#160;námětem mnoha dalších děl v&#160;próze, poezii, v&#160;hudbě i&#160;v&#160;dramatickém umění. První básně o&#160;Jánošíkovi uveřejnil ve druhém svazku Slovenských veršovců Bohuslav Tablic roku 1809. Verše o&#160;Jánošíkovi otiskl roku 1814 Pavel Josef Šafařík ve sbírce Tatranská Múza s&#160;lýrou slovanskou a&#160;pozornost mu věnoval Jan Kollár v&#160;Národních spievankách a&#160;v&#160;pátém zpěvu Slávy dcery. Revoluční odkaz jánošíkovské tradice zazněl ve verších Samo Chalupky, Janka Krále, Jána Botta, Martina Rázuse. Jánošík znovu ožívá i&#160;v&#160;současných básnických dílech Andreje Plávky, Milana Lajčiaka, Štefana Žáryho, Ctibora Štítnického a&#160;dalších básníků.</p>
			<p class="MLP_text ParaOverride-1">Složitější je vývoj jánošíkovské tematiky ve slovenské a&#160;české próze.</p>
			<p class="MLP_text ParaOverride-1">S&#160;prvním zpracováním jánošíkovského námětu ve slovenské próze se setkáváme v&#160;roce 1889, kdy vyšel román Pavla Beblavého Jánošík. Román shrnuje mnoho falešných představ, které o&#160;Jánošíkovi nahromadila buržoazie, snažící se setřít z&#160;jánošíkovské postavy hrdinský patos lidového bojovníka za spravedlnost: po­prvé se tu v&#160;próze objevuje motiv kněžských studií mladého Juraje Jánošíka, který se později tak často opakuje v&#160;románech o&#160;Jánošíkovi. Měšťanská třída se pokouší připodobnit Jánošíka ke svému obrazu a&#160;zastírá revoluční odkaz Jánošíkova odboje. Tak je tomu i&#160;v&#160;dvoudílném románu Jánošík od Gustava Maršalla-Petrovského, kde malého Jánošíka vychovává mnich Medvěd, bývalý mocný feudální pán. Jánošík tu bojuje proti Rákoczimu a&#160;stává se vlastně bojovníkem proti svému lidu, všechno je tady obráceno doslova naruby. Nic není skutečnému Jánošíkovi vzdálenější než ten častý motiv jeho kněžských studií&#160;– to potvrzuje ostatně i&#160;historický výčet jeho zbojnických akcí.</p>
			<p class="MLP_text ParaOverride-1">Přesně pochopil Jánošíkův odkaz Alois Jirásek ve své pověsti o&#160;Jánošíkovi. I&#160;když přebírá četné tradiční motivy, jeho Jánošík je skutečným lidovým hrdinou, zastáncem spravedlnosti a&#160;mstitelem křivd.</p>
			<p class="MLP_text ParaOverride-1">Po první světové válce vydal Ján Hrušovský čtyřdílný román Jánošík, v&#160;němž opakuje a&#160;násobí mnohé falešné nánosy, jež se postupem doby kolem Jánošíkovy postavy nahromadily. Emo Bohúň ve svých románech Jánošíkov poklad a&#160;Dedičstvo Jánošíkovho pokladu dokonce posunul osudy zbojnického kapitána do oblasti detektivní literatury.</p>
			<p class="MLP_text ParaOverride-1">V&#160;roce 1949 se pokusil zachytit význam Jánošíkova vystoupení Juraj Váh ve svém příběhu Jánošík na Tematíne; pro dětské čtenáře napsal r. 1956 Miloš Malý knížku Jánošík a&#160;jeho horní chlapci. Nejnověji se vrátil k&#160;jánošíkovské tématice Milan Ferko ve svém třídílném románu Jánošík z&#160;roku 1978.</p>
			<p class="MLP_text ParaOverride-1">Zbojnická tematika se dostala i&#160;do dramatického umění: už v&#160;roce 1823 napsal Štefan Petruš hru Rajnoha, zbojnicky hajtman, roku 1830 vydal Ján Chalupka Kocúrkovo, v&#160;němž se objevují zbojníci Rajnohovy družiny. Ze čtyřicátých let minulého století pochází hra Jánošík od Eduarda M. Škultétyho. Z&#160;bohatství lidové ústní tvořivosti čerpá i&#160;štúrovec Samuel Ormis-Zdychavský ve své hře Jánošík. Skutečně křiklavým pokusem o&#160;zastření revolučního smyslu Jánošíkova vystoupení je hra Jánošík od Jána N. Bobuly z&#160;roku&#160;1862: Jánošík je tu synem bohatého sedláka, který dal svého chlapce na studia, aby se stal knězem. Tady se vůbec poprvé objevuje motiv Jánošíkových kněžských studií.</p>
			<p class="MLP_text ParaOverride-1">Dosavadním vrcholem dramatického zpracování jánošíkovské látky je bezesporu tragédie Jiřího Mahena Janošík, uvedená poprvé v&#160;pražském Národním divadle 30. září 1910. Mahen sice dodržuje ustálenou představu o&#160;Jánošíkovi z&#160;konce 19. století, ale jeho zbojnický kapitán se stává opět skutečným lidovým hrdinou, který strhává ostatní k&#160;boji za spravedlivou věc.</p>
			<p class="MLP_text ParaOverride-1">Juraj Jánošík se pochopitelně dostal i&#160;do slovenské a&#160;české hudby. Poprvé se tak stalo v&#160;kantátě Svatba Jánošíkova, kterou napsal Ján Bella v&#160;roce 1922. Jánošíkovi věnoval pozornost Alexander Moyzes ve své orchestrální předehře Jánošíkovi chlapci, Ján Cikker v&#160;opeře Juro Jánošík, Tibor Andrašovan v&#160;Detvianské veselici, Vítězslav Novák v&#160;Zbojnické sonatině. Tragickou operu Jánošík napsal Karel Hába, Václav Kašlík složil balet Jánošík.</p>
			<p class="MLP_text ParaOverride-1">A&#160;samozřejmě se objevil Jánošík i&#160;ve výtvarném umění: v&#160;lidových malbách na skle, na črpácích, píšťalách a&#160;fujarách, na výšivkách, v&#160;keramice. Mezi výtvarné umělce, jejichž jména jsou navždycky spojena s&#160;lidovým hrdinou Jurajem Jánošíkem, patří Mikuláš Aleš, Miloš Jiránek, Janko Alexy, Ľudovít Fulla a&#160;další.</p>
			<p class="MLP_text ParaOverride-1">Několikrát se stal Jánošík i&#160;filmovým hrdinou. Poprvé ho zfilmoval v&#160;roce 1921 režisér Jaroslav Siakel s&#160;Theodorem Pištěkem v&#160;hlavní roli, ve filmu Martina Frice z&#160;roku 1935 hrál Jánošíka Paľo Bielik a&#160;byl to právě Paľo Bielik, kdo režíroval další film o&#160;Jánošíkovi: ten byl natočen v&#160;roce 1963 a&#160;hlavní roli v&#160;něm hrál František Kuchta. Polský režisér Jerzy Passendorfer natočil film o&#160;Jánošíkovi v&#160;roce&#160;1974, hlavní roli hrál Marek Perepeczko.</p>
			<p class="MLP_text ParaOverride-1">Vzácné a&#160;cenné doklady shromáždili ve svých studiích Ivan Houdek, který jako první publikoval soudní protokoly z&#160;Jánošíkova procesu, a&#160;poslední dobou především Andrej Melicharčík, jehož kniha Juraj Jánošík z&#160;roku 1956 přispěla zásadní a&#160;rozhodující měrou k&#160;našemu poznání Juraje Jánošíka.</p>
			<hr class="HorizontalRule-1"/>
			<div class="_idFootnotes">
				<div id="footnote-001" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/janosik_031.xhtml#footnote-001-backlink">1</a>  Sám název kuruc je mnohem starší: pochází z&#160;r.&#160;1514 a&#160;znamená původně křižák. Kurucové byli tehdy rolníci, kteří měli bojovat proti Turkům; název byl přenesen i&#160;na pozdější povstalce.</p>
				</div>
				<div id="footnote-000" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/janosik_031.xhtml#footnote-000-backlink">2</a>  Portrét Jana Jakuba Löwenburga je v Liptovském muzeu v Ružomberku.</p>
				</div>
			</div>
		</div>
</body>
</html>