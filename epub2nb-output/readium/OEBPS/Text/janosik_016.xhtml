<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>janosik-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="janosik-12" xml:lang="cs-CZ">
		<div class="Z-kladn--textový-r-meček">
			<p id="_idParaDest-11" class="MLP_uroven2_kapitola ParaOverride-1">11</p>
			<p class="MLP_text_bez1radku ParaOverride-1">Několik dnů hlídal Juraj zase na věži a&#160;ve strážnici u&#160;brány.</p>
			<p class="MLP_text ParaOverride-1">Když končil jednoho deštivého odpoledne vartu u&#160;hlavní brány, nařídil komandant prohlídku zbraní. Všichni věděli, co bude, velitel musel vždycky najít nějakou závadu stůj co stůj. U&#160;staré pušky, kterou už dávno nikdo nepoužíval, objevil maličko naštípnutou pažbu. Nejdřív vyváděl, přivolával na vojáky hromy a&#160;blesky, vyhrožoval temnicí; potom rozkázal, že puška musí okamžitě ke kováři. Jánošík měl právě po stráži a&#160;přihlásil se, že pušku odnese. Zajímal ho kovář, o&#160;kterém vyprávěl Antoš.</p>
			<p class="MLP_text ParaOverride-1">Našel kovárnu podle zvonivých úderů, které se ozývaly z&#160;přízemí severní bašty. Severní baště se říkalo na zámku Od kuchaře, protože stála proti kuchyni. Právě tak se říkalo dalším baštám Od polaty, Od rybníka, Od Hutka.</p>
			<p class="MLP_text ParaOverride-1">Kovář bušil těžkým kladivem do železných prutů, rozpálených do červena.</p>
			<p class="MLP_text ParaOverride-1">Pohlédl na vojáka a&#160;řekl:</p>
			<p class="MLP_text ParaOverride-1">„Počkej chvíli, dodělám práci, aby mi železo nevychladlo.“</p>
			<p class="MLP_text ParaOverride-1">Juraj se opíral o&#160;dveře a&#160;rozhlížel se. Kovárna byla černá od sazí a&#160;plná štiplavého kouře. V&#160;koutě u&#160;okna spravoval drobný tenký mužík jílec meče.</p>
			<p class="MLP_text ParaOverride-1">Konečně položil kovář kladivo, utřel si ruce do zástěry a&#160;obrátil se k&#160;Jánošíkovi.</p>
			<p class="MLP_text ParaOverride-1">„Poručili si novou mříž na arestům, aby jim neutekl. Mříže nedělám rád.“</p>
			<p class="MLP_text ParaOverride-1">Díval se zamyšleně na železné pruty. Pak znovu vzhlédl.</p>
			<p class="MLP_text ParaOverride-1">„Co chceš?“</p>
			<p class="MLP_text ParaOverride-1">„Náš komandant posílá tuhle pušku. Má rozčísnutou pažbu.“</p>
			<p class="MLP_text ParaOverride-1">„To je práce pro Michala. Michal je náš puškař.“</p>
			<p class="MLP_text ParaOverride-1">Drobný mužík vstal. Sahal Jurajovi sotva po ramena. Podíval se zběžně na pušku, postavil ji do kouta a&#160;řekl:</p>
			<p class="MLP_text ParaOverride-1">„Přijď za pár dní. S&#160;tím bude práce.“</p>
			<p class="MLP_text ParaOverride-1">„Ty jsi tady nový, co?“ zeptal se kovář. „Hlídáš, hlídáš?“</p>
			<p class="MLP_text ParaOverride-1">„Hlídám,“ řekl Jánošík.</p>
			<p class="MLP_text ParaOverride-1">„A&#160;jakpak se ti líbí na zámku?“</p>
			<p class="MLP_text ParaOverride-1">„Nelíbí,“ řekl Jánošík.</p>
			<p class="MLP_text ParaOverride-1">Kovář se zasmál.</p>
			<p class="MLP_text ParaOverride-1">„Ty jsi Jánošík z&#160;terchovských kopanic, ne?“</p>
			<p class="MLP_text ParaOverride-1">„Jak to víš?“</p>
			<p class="MLP_text ParaOverride-1">„Říkali mi. Tebe člověk jen tak nepřehlídne. Slyšel jsem taky, že jsi byl u&#160;kuruců.“</p>
			<p class="MLP_text ParaOverride-1">„Kdo ti to vyprávěl?“</p>
			<p class="MLP_text ParaOverride-1">Kovář pokrčil rameny.</p>
			<p class="MLP_text ParaOverride-1">„Tady se ví všechno. Nebo skoro všechno.“</p>
			<p class="MLP_text ParaOverride-1">Jánošík mlčel. Na lavici pod oknem spatřil hrudku uzeného sýra. Usmál se, připomněla mu domov.</p>
			<p class="MLP_text ParaOverride-1">„Vezmi si ten sýr,“ řekl kovář.</p>
			<p class="MLP_text ParaOverride-1">„Nechci, nemám hlad.“</p>
			<p class="MLP_text ParaOverride-1">„Jen ber, kuruci. Chlap jako hora a&#160;nemá hlad? Když nechceš, dej ho jinému. Třeba se někomu hodí.“</p>
			<p class="MLP_text ParaOverride-1">Zasmál se a&#160;bílé zuby mu zasvítily. Juraj si vzpomněl na Uhorčíka, ten se taky uměl takhle smát. Hlavou mu projela nenadálá myšlenka: byla to náhoda, nebo myslel kovář zbojnického kapitána? Nebo jen tak mluvil do větru? Pozorně na něj pohlédl. Kovář měl poctivou tvář a&#160;díval se mu zpříma do očí. Juraj vzal sýr a&#160;řekl:</p>
			<p class="MLP_text ParaOverride-1">„Dobrá, dám ho někomu, komu se hodí. Někdo se vždycky najde.“</p>
			<p class="MLP_text ParaOverride-1">„Jestlipak sis někdy myslel, že budeš jednou bydlet na zámku?“ zeptal se kovář.</p>
			<p class="MLP_text ParaOverride-1">„Radši bych bydlel doma v&#160;chalupě.“</p>
			<p class="MLP_text ParaOverride-1">„To ti rád věřím. Copak teď je zámek zpustlý, ale měl jsi ho vidět dřív, když tady bylo panstvo. Nebo svatební palác naproti. Dnes jsou v&#160;něm leda balvany soli. Tam bývaly kdysi svatby! A&#160;ty naděláš řeči pro kousek sýra!“ Obrátil se na puškaře. „Jenom mu pověz, Michale, ať vidí, jak se žije na zámku!“</p>
			<p class="MLP_text ParaOverride-1">Puškař se otočil.</p>
			<p class="MLP_text ParaOverride-1">„To mi říkal písař a&#160;je to pravda pravdoucí, našel to tady v&#160;knihách. Víš, co se tu snědlo a&#160;vypilo na svatbě Thurzových dcer?“</p>
			<p class="MLP_text ParaOverride-1">Na chvilku se odmlčel.</p>
			<p class="MLP_text ParaOverride-1">„Pětačtyřicet krav. Skoro pět set beranů. Pětadvacet tisíc slepic. Víc jak pět tisíc vajíček. Třicet zubrů z&#160;Oravy. Tisíc pstruhů. Zrovna tolik husí. A&#160;vypilo se víc jak sto sudů vína. Pravého tokajského!“ Zvedl hlavu. „Tady, chlapče, bylo něco vína. I&#160;já ještě pamatuju plné sklepy. Rozmarýnové, hřebíčkové, skořicové. Polínkové. Teď už je tam jen bytčianské. A&#160;to dávají jen tomu, koho chtějí odnaučit pít.“</p>
			<p class="MLP_text ParaOverride-1">Dal se do smíchu. Juraj si vzpomněl na vesnice, kde lidé jedli pupavu, jahody a&#160;pýr a&#160;do placek míchali dubovou kůru. Obrátil se.</p>
			<p class="MLP_text ParaOverride-1">„Přijdu za pár dnů.“</p>
			<p class="MLP_text ParaOverride-1">„Počkej, kuruci!“ zvolal kovář. „Co ses tak rozdurdil? Zpěnila se ti žluč nad tou horou, co sežrali na jediné svatbě? Nediv se, měli takový obyčej. Hodovali tak dlouho, dokud se nevěstě nenarodilo první dítě.“</p>
			<p class="MLP_text ParaOverride-1">„I&#160;tak je toho dost.“</p>
			<p class="MLP_text ParaOverride-1">„Dost,“ přikývl puškař. „Tím spíš, že Thurzo měl těch dcer šest.“</p>
			<p class="MLP_text ParaOverride-1">Jánošík pohlédl na puškaře.</p>
			<p class="MLP_text ParaOverride-1">„Když tak všechno víš, řekni mi, utekl už tady někdo ze zámeckého arestu?“</p>
			<p class="MLP_text ParaOverride-1">Kovář se na něj pozorně zadíval.</p>
			<p class="MLP_text ParaOverride-1">„Máš strach, kuruci, že neuhlídáš zbojníka z&#160;Kysuc? Neboj se, odtud ještě nikdo neutekl. Vidíš, že pro jistotu dostane ještě jedny mříže. Sám odtud nikdo nevyjde. Sám určitě ne.“</p>
			<p class="MLP_text ParaOverride-1">Jánošík neodpověděl. Vyšel na nádvoří. Za ním se znovu ozvaly rány kladiva. Zněly rychleji než před chvílí, jako by si chtěl kovář na železných prutech vylít zlost, anebo snad chtěl dohonit, co zmeškal.</p>
			<p class="MLP_text ParaOverride-1">Hned nazítří dal Jánošík hrudku sýra Uhorčíkovi. Zbojnický kapitán ji vzal, nepoděkoval, jen se podíval přimhouřenýma očima na svého strážce.</p>
			<p class="MLP_text ParaOverride-1">Od té doby Juraj svému vězni přilepšoval, jak mohl. Dával mu víc jídla, tajně, aby ostatní vachtýři neviděli, přidával mu i&#160;ze svého. Vždycky čekal se smolničkou v&#160;ruce, až Uhorčík sní, co mu přinesl. Nevyptával se, i&#160;když se mu v&#160;hlavě rojilo tisíc otázek. Spíš se ptal Uhorčík jeho: jak se žije na kopanicích, jaké to bylo v&#160;kurucké vojně a&#160;kde bojoval. Juraj odpovídal stručně, několika slovy; jen o&#160;té době, kdy přišel ke kurucům, se rozpovídal s&#160;nadšením. Tehdy ještě bojovali kurucové bez vrchnosti, každý byl připraven vycedit poslední kapku krve, kamarád pro kamaráda by krk nasadil. A&#160;hnali tenkrát labance, že jim leckdy ani stačit nemohli. Uhorčík poslouchal a&#160;ve štěrbinách očí mu blýskalo.</p>
			<p class="MLP_text ParaOverride-1">Jednou mu Jánošík vyprávěl, jak otec dostal bití od terchovských drábů. Uhorčík sebou hněvivě trhl, až řetězy zařinčely.</p>
			<p class="MLP_text ParaOverride-1">„A&#160;pročpak jsi to panu hraběti už dávno neodvedl? Já bych si na něj počkal, vytáhl bych ho z&#160;kočáru a&#160;vysázel mu jich stejně. Ani jednu ránu bych mu nezůstal dlužen!“</p>
			<p class="MLP_text ParaOverride-1">Jánošík brzy poznal, že si získal vězňovu důvěru. Za nějakou dobu se z&#160;nich stali přátelé. Avšak na zbojnický život se Juraj nezeptal nikdy ani jediným slovem; jenom když Uhorčík začal sám o&#160;životě v&#160;lesích, o&#160;večerech při ohni vysoko v&#160;horách, o&#160;volném a&#160;svobodném živobytí, Juraj mlčel a&#160;naslouchal téměř bez dechu.</p>
			<p class="MLP_text ParaOverride-1">Někdy zašel Juraj do kovárny a&#160;pomáhal kováři při práci. Staral se o&#160;oheň, později přidržoval kus rozžhaveného železa v&#160;kleštích, oháněl se kladivem. Čas od času mu dal kovář hrudku sýra, brynzu anebo placku a&#160;Juraj všechno pravidelně dával Uhorčíkovi.</p>
			<p class="MLP_text ParaOverride-1">„Kde to bereš, kuruci?“ zeptal se jednou zbojník.</p>
			<p class="MLP_text ParaOverride-1">„To je od kováře,“ zasmál se Jánošík. „Řekl bych, že ti přeje.“</p>
			<p class="MLP_text ParaOverride-1">„Od zámeckého kováře?“ zeptal se Uhorčík a&#160;zrak mu zbystřil. „Slyšel jsem občas rány a&#160;napadlo mi, že je to z&#160;kovárny. Přímo tady, na zámku?“</p>
			<p class="MLP_text ParaOverride-1">„Na zámku,“ řekl Jánošík, „ale je to poctivý člověk.“</p>
			<p class="MLP_text ParaOverride-1">Uhorčík se zamyslil a&#160;neřekl nic. O&#160;kováři už potom nikdy nemluvili.</p>
			<p class="MLP_text ParaOverride-1">Začátkem září slyšel Jánošík od vojáků, že liptovská stolice nařídila přísné tažení proti zbojníkům a&#160;sestavila zvláštní stoličnou bandérii, vycvičenou v&#160;boji proti horním chlapcům. Když to řekl svému vězni, Uhorčík se rozesmál.</p>
			<p class="MLP_text ParaOverride-1">„Mají z&#160;nás strach, kuruci!“</p>
			<p class="MLP_text ParaOverride-1">Přešel podzim a&#160;nastala zima, tuhá a&#160;zlá. Ve strážnici hořel v&#160;kachlových kamnech oheň dnem i&#160;nocí, ale ve věznici bylo vlhko a&#160;mrazivo, po zdech stékala voda. Jánošík hodil Uhorčíkovi náruč slámy a&#160;starých hadrů. Vězeň se do nich zavrtal, aby se aspoň trochu zahřál.</p>
			<p class="MLP_text ParaOverride-1">V&#160;kraji byl hlad, na dolní zemi řádil mor a&#160;šířil se na všechny strany. Už byl i&#160;v&#160;Nitře, v&#160;Trnavě, v&#160;Novém Městě. Jednoho dne přinesl kovář zprávu, že v&#160;Trenčíně, vypáleném po veliké bitvě kuruců a&#160;císařských v&#160;srpnu před dvěma léty, zemřelo na mor za jediný rok šestnáct set lidí.</p>
			<p class="MLP_text ParaOverride-1">„Nešťastné město,“ povzdychl si kovář, když to Jurajovi vyprávěl. „Víš, co jim udělal Edmund Hurly, císařský komandant? Zrekvíroval poslední zbytky jídla a&#160;vyhnal z&#160;města všechny starce, ženy, děti a&#160;nemocné, aby neujídali. A&#160;to jim ještě vojáci vzali všechno, co měli, i&#160;obutí jim stáhli, střevíce a&#160;krpce, takže museli odejít bosí, v&#160;mrazu a&#160;v&#160;zimě.“</p>
			<p class="MLP_text ParaOverride-1">Studený vítr profukoval zámeckými ambity a&#160;chodbami, venku pukaly stromy mrazem.</p>
			<p class="MLP_text ParaOverride-1">Jaro však přišlo brzy a&#160;už v&#160;polovině března roztál na vrcholech kopců kolem Bytči poslední sníh. Jednoho dne na začátku máje svolal komandant všechny vojáky strážního oddílu a&#160;dal vyvalit ze sklepa sud vína.</p>
			<p class="MLP_text ParaOverride-1">„Na oslavu vítězství,“ řekl vojákům. „Tenhle sud je pro vás! Vojna skončila! Poslední zbytky zlopověstných kuruců vpochodovaly v&#160;plné zbroji za vedení grófa Károlyiho na Kismajtenské pole a&#160;složily k&#160;nohám císařského generála Pavla Pálffyho bojové zástavy. Musela to být pěkná paráda, hráli jim k&#160;tomu Te deum a&#160;vířily bubny. A&#160;den nato byl v&#160;městě Satu Mare uzavřen mír. Je po vojně!“</p>
			<p class="MLP_text ParaOverride-1">Zdvihl pohár vína. „Na zdraví generála Pálffyho!“</p>
			<p class="MLP_text ParaOverride-1">Vojáci se vrhli k&#160;sudu. Juraj postával mezi nimi, nenapil se. Druhého dne oznámil novinu Uhorčíkovi. Zbojnický kapitán jen mávl rukou.</p>
			<p class="MLP_text ParaOverride-1">„A&#160;čekal jsi snad něco jiného? Vzít si vrchnost za kapitány! Co jste si od toho slibovali?“</p>
			<p class="MLP_text ParaOverride-1">„Rákoczi to myslel poctivě.“</p>
			<p class="MLP_text ParaOverride-1">„Chtěl něco jiného než vy,“ řekl Uhorčík. „Co se s&#160;ním vlastně stalo?“</p>
			<p class="MLP_text ParaOverride-1">„Utekl do Polské.“</p>
			<p class="MLP_text ParaOverride-1">„Co mu zbývalo,“ řekl Uhorčík. „Myslel to možná poctivě, ale udělal chybu. Moc chyb. Nechal komandovat panstvo a&#160;tím si podřízl haluzku, na které seděl. K&#160;čertu se všemi!“</p>
			<p class="MLP_text ParaOverride-1">Potom ho něco napadlo a&#160;zahleděl se pátravě na Jánošíka.</p>
			<p class="MLP_text ParaOverride-1">„Kuruci,“ řekl tiše. „Ale to znamená pro tebe naději.“</p>
			<p class="MLP_text ParaOverride-1">Juraj se na něj podíval nechápavě.</p>
			<p class="MLP_text ParaOverride-1">„Naději? Posmíváš se?“</p>
			<p class="MLP_text ParaOverride-1">„Vůbec ne. Vojna skončila, z&#160;vojáků se stanou darmojedi. Nebudou jich už tolik potřebovat. Vrchnost bude potřebovat chlapy na polích, ne v&#160;bílých kabátcích.“</p>
			<p class="MLP_text ParaOverride-1">„A&#160;co z&#160;toho?“</p>
			<p class="MLP_text ParaOverride-1">„Budou pouštět! Kdo zaplatí, může se dostat domů.“</p>
			<p class="MLP_text ParaOverride-1">„Zaplatit?“ zeptal se Juraj. „A&#160;z&#160;čeho? Čím?“</p>
			<p class="MLP_text ParaOverride-1">„Žádný člověk není tak bezmocný, jak si myslí,“ řekl Uhorčík. „Povídal jsi, že sis přivedl domů z&#160;kurucké vojny koně. Kdyby na něj tvůj tatík naložil pár liščích kůží a&#160;nějakou tu hroudu sýra, možná by si panstvo dalo říct.“</p>
			<p class="MLP_text ParaOverride-1">„Pár liščích kůží a&#160;hroudu sýra! Na svatbě tady spořádali padesát krav! Myslíš, že je vytrhne hrouda sýra?“</p>
			<p class="MLP_text ParaOverride-1">Uhorčík zavrtěl hlavou.</p>
			<p class="MLP_text ParaOverride-1">„Pány nahoře jistě ne. Ale nižší vrchnost bude mít po těch vojnách taky vysoko do žlabu. Správce, oficír, malí zemánkové…“</p>
			<p class="MLP_text ParaOverride-1">Pohlédl na Jánošíka.</p>
			<p class="MLP_text ParaOverride-1">„Zkus to, vojáku!“</p>
			<p class="MLP_text ParaOverride-1">Juraj se mračil.</p>
			<p class="MLP_text ParaOverride-1">„To nejde.“</p>
			<p class="MLP_text ParaOverride-1">„Ale proč?“</p>
			<p class="MLP_text ParaOverride-1">„Nemůžu to od otce chtít. Zůstanou mu jen holé ruce, a&#160;ještě se zadluží.“</p>
			<p class="MLP_text ParaOverride-1">„Jednou mu to vrátíš.“</p>
			<p class="MLP_text ParaOverride-1">„Jak?“</p>
			<p class="MLP_text ParaOverride-1">„Třeba na něco přijdeš. Nebo chceš celý život hrbit hřbet, dřít se pro pána a&#160;klanět se drábům?“</p>
			<p class="MLP_text ParaOverride-1">„Ne. To nechci.“</p>
			<p class="MLP_text ParaOverride-1">„Člověk se musí rozhodnout. Buď, anebo. Nic napůl.“ Už se neusmíval. „Tak co? Zkusíš to?“</p>
			<p class="MLP_text ParaOverride-1">Jánošík vzhlédl a&#160;zadíval se zpříma vězňovi do očí.</p>
			<p class="MLP_text ParaOverride-1">„Doma ani nevědí, kde jsem.“</p>
			<p class="MLP_text ParaOverride-1">Uhorčík se předklonil. Řetězy zachrastily.</p>
			<p class="MLP_text ParaOverride-1">„Před bránou stává jeden člověk a&#160;prodává sýr. Takový dlouhý kolohnát. Někdy od něj kupuje i&#160;kovář. Jdi za tím člověkem a&#160;pověz mu, ať se vydá do Terchové k&#160;tvému otci nebo bratrovi. Povídal jsi přece, že máš bratra?“</p>
			<p class="MLP_text ParaOverride-1">„Mám tři bratry. Jednoho staršího, dva jsou mladší.“</p>
			<p class="MLP_text ParaOverride-1">„Tak ať jde za tím starším. Nebo rovnou za otcem, jak chceš, a&#160;ať mu tohle všechno řekne. Ať to zkusí.“</p>
			<p class="MLP_text ParaOverride-1">Z&#160;chodby se ozvaly kroky druhého vachtýře.</p>
			<p class="MLP_text ParaOverride-1">„A&#160;teď už běž, už jsi tady moc dlouho.“</p>
			<p class="MLP_text ParaOverride-1">Jánošík se obrátil a&#160;vyšel z&#160;vězení.</p>
			<p class="MLP_text ParaOverride-1">Několik dní bedlivě sledoval každého, kdo se objevil v&#160;blízkosti brány, ale dlouhán, kterého mu Uhorčík popsal, se neobjevoval. Teprve třetího dne ho uviděl. Stál při cestě nedaleko mostu a&#160;prodával oficírovi brynzu. O&#160;něčem se dohadovali. Juraj pochopil, že kolohnát přemlouvá oficíra, aby ho pustil ke kováři, který od něj vždycky kupuje.</p>
			<p class="MLP_text ParaOverride-1">Jánošík přistoupil.</p>
			<p class="MLP_text ParaOverride-1">„Odvedu ho tam,“ nabídl se. „A&#160;zase ho přivedu zpátky.“</p>
			<p class="MLP_text ParaOverride-1">Oficír svolil. Juraj šel s&#160;mužem přes zámecký dvůr, u&#160;kamenné kašny se zastavili. Řekl všechno, co mu poradil jeho vězeň. Muž se na něj podíval, neodpověděl. Teprve když se blížili ke kovárně, zeptal se:</p>
			<p class="MLP_text ParaOverride-1">„Ty hlídáš vždycky u&#160;brány?“</p>
			<p class="MLP_text ParaOverride-1">„Někdy. Někdy na věži nebo u&#160;arestu.“</p>
			<p class="MLP_text ParaOverride-1">Dlouhán už neřekl nic. Došli do kovárny, kovář koupil hroudu sýra a&#160;Jánošík odvedl muže k&#160;bráně a&#160;přes kamenný most. Už spolu nepromluvili ani slovo.</p>
			<p class="MLP_text ParaOverride-1">Když to vyprávěl o&#160;několik dnů později Uhorčíkovi, zbojnický kapitán se jen vesele zašklebil.</p>
			<p class="MLP_text ParaOverride-1">„Tak teď musíš jen doufat, že bude mít panstvo zrovna dobrou náladu, až tvůj tatík přijede.“</p>
			<p class="MLP_text ParaOverride-1">„Já tomu moc nevěřím,“ řekl Jánošík.</p>
			<p class="MLP_text ParaOverride-1">Uhorčík však jako by ho neslyšel. Kývl hlavou, aby přistoupil blíž.</p>
			<p class="MLP_text ParaOverride-1">„Poslouchej,“ řekl tiše, „tak mi napadlo, že už je nejvyšší čas i&#160;pro mne. Co kdybych to zkusil taky?“</p>
			<p class="MLP_text ParaOverride-1">„Ty? Vykoupit se?“</p>
			<p class="MLP_text ParaOverride-1">Uhorčík se zasmál.</p>
			<p class="MLP_text ParaOverride-1">„Dá se to tak říct.“ A&#160;hned pokračoval:</p>
			<p class="MLP_text ParaOverride-1">„Až se objeví u&#160;brány zase ten dlouhán, pověz mu, že tady už mám dlouhou chvíli. Ať přinese správci a&#160;oficírovi taky pár liščích nebo vlčích kůží a&#160;kousek sýra. Co tomu říkáš?“</p>
			<p class="MLP_text ParaOverride-1">„A&#160;– od koho?“</p>
			<p class="MLP_text ParaOverride-1">Uhorčík se zasmál.</p>
			<p class="MLP_text ParaOverride-1">„Od koho! Od koho! Však už vrchnost bude vědět! Ať jim řekne, že je to dárek z&#160;Kysuc.“</p>
			<p class="MLP_text ParaOverride-1">„Nepustí tě,“ řekl Jánošík. „Tebe ne.“</p>
			<p class="MLP_text ParaOverride-1">„Musím se odtud dostat,“ řekl Uhorčík rozhodně a&#160;dodal šeptem: „Budu se ženit! Svatba už je dávno domluvená a&#160;nemůžu nechat nevěstu tak dlouho čekat.“</p>
			<p class="MLP_text ParaOverride-1">Zaklonil hlavu a&#160;znovu se rozesmál.</p>
			<p class="MLP_text ParaOverride-1">Jánošík pomalu vyšel z&#160;věznice.</p>
			<p class="MLP_text ParaOverride-1">Minulo několik dnů. Místo, na kterém stával před mostem dlouhán se sýrem, bylo prázdné. Juraj chodil ve volném čase pomáhat ke kováři. Bil těžkým kladivem do železného plátu, až kovadlina zvonila. Kovář si otřel z&#160;čela pot hřbetem dlaně a&#160;řekl:</p>
			<p class="MLP_text ParaOverride-1">„Jde ti to docela dobře. Takového pomocníka bych chtěl mít. Nechceš si zkusit udělat něco sám?“</p>
			<p class="MLP_text ParaOverride-1">Jánošík zaváhal. „Rád bych měl jednou na Bytču nějakou památku. Třeba klíč?“</p>
			<p class="MLP_text ParaOverride-1">Kovář na něj pohlédl přimhouřenýma očima. „Dobrá, třeba klíč. Proč ne?“</p>
			<p class="MLP_text ParaOverride-1">Juraj rozžhavil nad plameny kousek železa, levou rukou přidržoval kleště a&#160;druhými kleštěmi pomalu ohnul jeden konec. Potom začal bušit do rozpáleného kovu, až jiskry odletovaly.</p>
			<p class="MLP_text ParaOverride-1">„Máš sílu jako býk,“ pochválil ho kovář. Chvíli ho sledoval s&#160;rukama založenýma na prsou, potom řekl:</p>
			<p class="MLP_text ParaOverride-1">„Ukaž, dodělám to. Na všechno síla nestačí. Musíš mít taky fortel.“</p>
			<p class="MLP_text ParaOverride-1">Pracoval rychle a&#160;obratně. Hotový klíč vložil do džberu, voda zasyčela a&#160;vyvalil se z&#160;ní oblak páry. Kovář hodil klíč na kovadlinu. Juraj ho vzal do ruky. Byl ještě teplý.</p>
			<p class="MLP_text ParaOverride-1">„Dobře si ho schovej,“ řekl kovář.</p>
			<p class="MLP_text ParaOverride-1">Když nazítří Jánošík ve strážnici na chvíli osaměl, vytáhl kovářův dárek a&#160;přiložil ho ke klíči, který visel na hřebíku u&#160;dveří. Oba klíče byly k&#160;nerozeznání stejné. Usmál se.</p>
			<p class="MLP_text ParaOverride-1">Uplynulo opět několik dní. Jánošík šel právě přes nádvoří k&#160;vězeňské strážnici, když ho zastavil komandant.</p>
			<p class="MLP_text ParaOverride-1">„Ty jsi Jánošík z&#160;Terchové?“ zeptal se zamračeně.</p>
			<p class="MLP_text ParaOverride-1">„Jsem,“ řekl Jánošík.</p>
			<p class="MLP_text ParaOverride-1">Oficír natáhl ruku.</p>
			<p class="MLP_text ParaOverride-1">„Dej mi tu pušku.“</p>
			<p class="MLP_text ParaOverride-1">Juraj se nehýbal.</p>
			<p class="MLP_text ParaOverride-1">„Povídám,“ rozkřikl se oficír, „dej mi tu pušku!“</p>
			<p class="MLP_text ParaOverride-1">Juraj mu ji váhavě podal. Hlavou mu bleskla myšlenka, že je všechno ztraceno. Sevřel pěsti a&#160;chystal se ke skoku.</p>
			<p class="MLP_text ParaOverride-1">„Zajdi do kanceláře,“ řekl oficír. „Tvůj táta tě vykoupil ze služby. Takové chlapy pouštějí domů! Za chvíli mi tady zůstanou jen vysloužilci a&#160;třasořitkové! Čert aby to vzal!“</p>
			<p class="MLP_text ParaOverride-1">Odplivl si a&#160;odcházel. Juraj se rozběhl do kanceláře.</p>
			<p class="MLP_text ParaOverride-1">Časně ráno prošel zámeckou bránou. Při okraji cesty spatřil Janka. Vrhl se k&#160;němu a&#160;objal ho. Několik kroků za mostem stál dlouhán a&#160;měl před sebou v&#160;trávě kus plátna se třemi hrudkami sýra. Bratři k&#160;němu zamířili.</p>
			<p class="MLP_text ParaOverride-1">„Za kolik prodáváš ten sýr?“ zeptal se Juraj vesele.</p>
			<p class="MLP_text ParaOverride-1">Dlouhán si ho změřil, jako by ho viděl poprvé.</p>
			<p class="MLP_text ParaOverride-1">„Neznám tě,“ řekl stroze. „Nikdy jsem tě neviděl. A&#160;neprodávám leckomu.“</p>
			<p class="MLP_text ParaOverride-1">„Co se dá dělat,“ řekl Jánošík. „Neprodáš, neprodáš. Ani já nekupuju.“ Pak dodal tišeji: „Schovej si to radši na svatbu. Znám jednoho, co se bude brzy ženit. Měl jsem ti to vyřídit.“</p>
			<p class="MLP_text ParaOverride-1">Dlouhán se sklonil, dvěma rychlými pohyby zavázal plátno do uzlu a&#160;rychlým krokem zamířil k&#160;chalupám Bytči. Brzy se ztratil mezi stromy.</p>
			<p class="MLP_text ParaOverride-1">Janko vzal bratra kolem ramen a&#160;oba pomalu vykročili po cestě za ním.</p>
			<p class="MLP_text ParaOverride-1">„Co budeš dělat?“ zeptal se Janko.</p>
			<p class="MLP_text ParaOverride-1">Jánošík se rozhlédl. V&#160;korunách stromů šuměl vítr, vysoko nad horami bylo modré nebe.</p>
			<p class="MLP_text ParaOverride-1">„Co bych dělal? Vrátím se s&#160;tebou do Terchové.“</p>
			<p class="MLP_text ParaOverride-1">Mezi prvními stromy se zastavil a&#160;pohlédl zpátky k&#160;zámku. Zdvíhal se proti modré obloze, ponurý a&#160;temný, s&#160;doškovou střechou na vysoké věži. Podobal se spíš pevnosti než zámku. Vzpomněl si na Uhorčíka.</p>
			<p class="MLP_text ParaOverride-1">„Ať dostane dobrou ženu,“ řekl rozjařeně a&#160;rozesmál se, když uviděl Jankův nechápavý obličej.</p>
			<p class="MLP_text ParaOverride-1">„Toho si nevšímej,“ řekl vesele a&#160;oba se rozběhli po cestě k&#160;Bytči.</p>
		</div>
</body>
</html>